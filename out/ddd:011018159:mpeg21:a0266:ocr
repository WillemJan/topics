'Vrouwen in therapie zijn beter uit met vrouwelijke therapeut' Als een vrouw met behulp van psychotherapie haar vrouwenrol wil doorbreken kan ze meer hulp verwachten van een vrouwelijke dan van een manlijke therapeut. Een vrouwelijke therapeut kan beter dan mannen vrouwelijke cliënten begrijpen en invoelen. Bovendien is sex en erotiek minder gauw een storende factor in de therapeutische relatie. Vrouwen die bij een man in therapie gaan zijn sneller geneigd zich eerder rolbevestigend te gaan gedragen. Afhankelijk, passief, onderdanig en emotioneel. Op die manier komen vrouwen dus niet uit hun vrouwenrol en juist die onvrede met haar vrouwenrol (je lief, begrijpend, verzorgenden onderdanig moeten gedragen) leidde ertoe dat de vrouw in therapie ging. Dat is de kern van de scriptie die de Groninger student Klaas de Vries als onderdeel van zijn studie psychologie, schreef. In de scriptie vergelijkt De Vries de vrouwelijke therapeut met de manlijke met het oog op sekserolpatronen van vrouwelijke cliënten. Klaas de Vries koos het onderwerp (Vrouwen in therapie) omdat het hem interesseerde, omdat er tot nu toe door de psychologen weinig aandacht is besteed aan de rol van de sekse en de sekserolverwachtingen van de therapeut en de cliënt, maar ook omdat zo'n 70 tot 80 procent van de psychotherapie-cliënten vrouwen zijn. Uit allerlei onderzoeken is gebleken dat manlijke therapeuten vrouwelijke cliënten regelmatig behandelen met adviezen te trouwen als oplossing van de problemen in een werksituatie, dat therapeuten cliënten aanmoedigen passief en afhankelijk te blijven, dat de mannen vrouwen duidelijk maken dat zij alleen de verantwoordelijkheid hebben voor de opvoeding en problemen van de kinderen, en dat therapeuten vrouwen stimuleren zich zo aantrekkelijk mogelijk te kleden en op te maken. • Psychotherapie kan helpen sekserolpatronen te doorbreken. Vrouwenpraatgroepen hebben ook veel te bieden als het erom gaatje aan de vrouwenrol te ontworstelen.