Stralende folklore in kamermuziek-concert Door B. L. KULLBERG Concert door leden van het Residentie-Orkest. Programma: Giovanni Giuseppe Cambini: Kwintet voor klarinet, fluit, hobo, hoorn en fagot in F op. 4 nr. 3; Fanny Cacilia Hensel: Trio voor piano, viool en violoncel; Zoltan Kodaly, Serenade voor twee violen en altviool op. 12; Klaas de Vries, Impromptu voor viool, altfluit en slagwerk; Francis Poulenc, Sextet voor piano, fluit,m hobo, klarinet en fagot. Gehoord 19/10 in Diligentia, Den Haag. Het programma bleek een beetje in de sfeer van de serenade te liggen; daar geven houtblazers natuurlijk al gauw aanleiding toe. Cambini was een Italiaan in onvervalste Italiaanse late barokstijl die overduidelijk veel van Mozart heeft geleerd. Zijn kwintet kreeg een divertimento-karakter mee, het kabbelt als voor de buitenlucht geschapen gemoedelijk en vol van gesprekstof voort en het vertoont zo'n beetje alle gezellige karakteristieken van de eindeloze Rossini-cadensen tot en met de zuurstofrijke serenaden receptMozart. Cambini heeft overduidelijk veel geleerd van de Salzburgse meester. Zijn aangename muziek werd door de leden van het Residentie-Orkest met vuur en verve uitgevoerd. Kodaly's septet vertoont wezenlijke kenmerken van buitenluchtmuziek met veel stralend folklorisme, dat in een prachtige vorm werd gevat. Er bevindt zich een aanzienlijke hoeveelheid van de Rossini-taal in dit septet en men kon zich verbeelden dat dit violist Zino Vinnikov extra aansprak. Luttele jaren oud is Impromptu van Klaas de Vries voor fluit, altfluit en slagwerk. Een zorgvuldig cyclisch geschreven werk dat vooral in het begin de luisteraar bijna doet verdrinken in de donkere en lang aangehouden tonen. Het concert werd besloten met een sextet van Poulenc, dat voldoende mogelijkheid voor ritmische en in verband daarmee folkloristische kleurwerking biedt. De uitvoering van de diverse stukken was voortreffelijk. Het wordt langzamerhand wel duidelijk dat de kamermuziekensembles die uit het Residentie-Orkest worden gevormd ondanks hun min of meer vluchtige samenstelling in staat zijn voortreffelijke kamermuziek te leveren.