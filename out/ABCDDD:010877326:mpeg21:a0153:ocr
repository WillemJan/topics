Op zeventigste verjaardag WILLEM ANDRIESSEN ereburger van hoofdstad (Van onze speciale verslaggever) AMSTERDAM. 30 okt. — WILLEM ANDRIESSEN, die op 25 okt. zijn 70ste verjaardag vierde, is dinsdag in de Bachzaal 'van het Amsterdams Conservatorium, gehuldigd op een wijze, die niet, hartelijker had kunnen zijn. Vanzelfsprekend waren er welgestemde woorden, zoals van de heer Jan Odé, huidig directeur van het Conservatorium, die Andriessen karakteriseerde als een man bij wie alles van binnen uit komt en die nooit- handelt uit berekening. Ook wethouder Van Wijck, die niet alleen als vertegenwoordiger van het gemeentebestuur der hoofdstad.. maar ook als vriend, uit het gijzelaarsh-amp sprak, getuigde hoe hij Willem Andriessen had, leren kennen als iemand, die nooit groter wilde zijn dan de groten, die hij interpreteert. Als bewijs van erkenning door de magistratuur van de stad Amsterdam bood mr Van Wijck de heer Andriessen de penning van de hoofdstad aan, waarmee de jubilaris werd gepromoveerd tot ereburger. Eigenlijk was dit het moment, waarop de beminnelijke persoonlijkheid van de heer Andriessen zo geheel en al tot uitdrukking kwam, want onmiddelijk na deze bekendmaking nodigde hij met het hoffelijke gebaar, hem eigen, mevrouw Andriessen uit om ook even op het podium te komen en aldus samen iieze onderscheiding in ontvangst te nemen. Professor dr K. Ph. Bernet Kernpers, voorzitter van het hul'ligingscomité getuigde, dat hij Willem Andriessen de aardigste man vond, die men zich kan voorstellen. Professor Bernet Kernpers achtte het een erezaak van de grammofoonplatenindustrie om Willem Andriessen uit te nodigen een aantal Beethoven-sonaten voor de plaat te spelen, want naar zijn persoonlijke overtuiging zou er niemand zijn, die schoner de laatste pianowerken van Beethoven wist te vertolken. Professor Bernet Kernpers bood daarna aan de heer en mevrouw Andriessen namens huldigend Nederland een bedrag aan om een reis naar zonniger oorden mogelijk te maken.