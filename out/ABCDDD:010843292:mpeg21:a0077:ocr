DAT KUN JIJ OOK, dat kun jij niet BIJ een van de omroepverenigingen loopt sinds enige tijd Dinsdagsmiddags om 5 uur onder de titel „Dat kun jij ook" een serie, waarin „Nederlands beste pianisten" spreken en spelen voor de jeugd. De bedoeling is. dat stukjes worden voorgespeeld, die binnen het technisch bereik van de pianospelende jeugd vallen, en dat daar nuttige en aardige opmerkingen aan worden vastge- knoopt. Bij verscheidene steekproeven bleek mij, dat „Nederlands beste pianisten" voor de- ze aardige onderneming weinig begrip bezaten. Één speelde een reeks études van Czerny voor, die op de Staatsexamens Piano L.O. geëist worden (.. „Dat kun jij niet"). Een ander doceerde met veel gewichtigheid uit Debussy's „Ohildrens Corner", welke bundel niet bedoeld is voor de jeugd om uit te spelen, maar om naar te luisteren (..„Dat kun jij ook niet"). Eenderde bond zijn jeugdige toehoorders op het hart, altijd zó te spelen, alsof er een volle zaal naar zat te luisteren. Een faliekante raad, die alleen maar verwaandheid en narigheid kweekt! De beste pianisten bleken (althans voor dit doel) niet de beste paedagogen te zijn, want herhaal- ( In de golfslag j delijk was het mis. Tot dat op zekere middag Willem Andriessen voor de microfoon verscheen. Toen was het raak, zowel wat de keuze van de stof, (o.m stukjes uit de „Album für die Jugend" van Schumann) als wat de manier-van-behandelen betrof. Andriessen doceerde niet, maar hij praatte, en wat hij zei, was allemaal even muzikaal, leerzaam, geestig en begrijpelijk. „Waarom ligt de melodie in ~De Vrolijke Landman" in de linkerhand? Wel, het is een boer die zingt, en een mannenstem ligt een octaaf dieper dan een vrouwenstem. En wanneer straks de rechterhand de melodie meespeelt? Wel. dan zingt de boer zn vrouw of dochter eventjes mee!" Op die beeldende, levendige manier werden verscheidene stukjes behandeld en ze werden heel eenvoudig voorgespeeld, soms met een gebruikelijk foutje, dat dan dadelijk werd hersteld. Je kunt de jeugd niet door middel van de radio leren pianospelen (evenmin als dat. schriftelijk kan), maar op deze manier kan wél de lust in het pianospel aangewakkerd worden, en de oplettendheid verhoogd. Maar dat kan alleen gebeuren door een kunstenaar met een kinderlijke geest, die van zn podium weet af te stappen! F. LUISTERAAR.