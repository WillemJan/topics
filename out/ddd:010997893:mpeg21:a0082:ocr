MUZIEK DE PIANISTE HENRIETTE BOSMANS De pianiste Henriette Bosmans heeft ons op het abonnementsconcert van het U.S.O. vergast op haar temperamentvolle vertolking van de solopartij in de „Burleske" van Richard Strauss; na de pauze speelde zij — eveneens to artistieke samenwerking met het Utrechtsch Orkest — de „Vanations symphoniques" van Oésar Franck. Haar formidabele techniek stelt haar In staat, de ongelooflijk moeilijke pianopartij van Strauss' „Burleske" voortreffelijk te spelen; haar temperamentvolle voordracht maakte deze vertolking tot een feest. Ook in de „Variations symphoniques" was haar spel bewonderenswaardig, vooral in technisch opzicht. Haar aanslag en vormgeving maakten veel indruk , maar onwillekeurig moesten we terugdenken aan de onnavolgbare wijze, waarop Willem Andriessen onlangs — ook in Utrecht met het U.S.O. — ditzelfde werk speelde; en die .vergelijking viel toch uit ten gunste van Andriessen, wiens Franckspel geheel vergeestelijkt was. Henriette Bosmans heeft veel indruk gemaakt, ook door haar muzikale voordracht, maar haar interpretatie was meer op het virtuose dan op het Fransch-poëtische element ingesteld. Het publiek was buitengewoon opgetogen; de pianiste, die met bloemen gehuldigd werd, betrok telkens van Otterloo in de hartelijke ovatie. Het concert werd geopend met Joh. Wagenaars Getemde feeks-ouverture. Na de pauze heeft het orkest ons een sublieme Vertolking gegeven van Debussy's „Iberia"- muziek. Vooral het tweede deel was van een ontroerende schoonheid. Bosshardt.