door G.J. Nijhof Charles de Wolff speelt werken van Brandts Buys Herleving van belangstelling voor achttiende en negentiende eeuwse muziek Er gebeuren de laatste tijd nogal opvallende dingen in de wereld van de orgelplaten. De plaat die nu voor me ligt is er ook zo een. Charles de Wolff speelt werken van Brandts Buys. „Deze plaat is uitgebracht onder auspiciën van de Jan Brandts Buys Stichting, ter gelegenheid van de troonsbestijging van Hare Majesteit Koningin Beatrix der Nederlanden op 30 april 1980. Zij is bedoeld als een muzikale inhuldiging bij deze grootse nationale gebeurtenis", zo lezen we op de hoes. Het lijkt er inderdaad op, dat het zo is. De hoes is oranje met een rood-wit-blauwe diagonaal en drie miniaturen van resp. Koning Willem 111, (nu) Prinses Juliana en Koningin Beatrix. En de uitvoerend kunstenaar is de koninklijke kapelmeester in de Nieuwe Kerk te Amsterdam, Charles de Wolff. En één der werken op de plaat is de „Acht variaties op het Wilhelmus van Nassouwe, opus 25 van M.. A. Brandts Buys. Ik schreef „het lijkt er inderdaad op", waaruit enige twijfel kan worden afgeleid door onze vele ongetwijfeld scherpzinnige lezers en lezeressen. En zij hebben gelijk. De plaat is namelijk uitgebracht door de Jan Brandts Buys Stichting, een stichting die met name de in zijn naam bedoelde „Jan" uit de vergetelheid wil halen en tegelijk diens ongetwijfeld illuster muzikaal geslacht, dat in 6 generaties maar liefst twaalf misici van niveau heeft voortgebracht. „Jan" vormt danook de hoofdmoot vjfn de plaat met werken als „Patria", „Huldigingsmars" en de „Toccata en Fuga in G-Moll". Deze werken noch hun meester hebben veel uit te staan met de kleuren van de hoes en de miniaturen. En een titel als „Patria" doet bijna republikeins aan, als zijnde een heenwijzing naar het land van de patriotten. Slechts de Acht Variaties op het Wilhelmus van Nassouwe van de vader van Jan, geschreven ter ere van Koning Willem 111 wijzen in de richting van bedoelde bedoeling. Men heeft ongetwijfeld een gunstig moment gekozen om de aandacht te vestigen op een vergeten Nederlands componist en daarbij bleek vader M. A. Brandts Buys een goede wegbereider. Hoewel het merendeel van Nederland deze Marius Adrianus niet zal kennen, zullen zij wel een produkt van zijn geest kennen, namelijk het destijds algemeen bekende lied „Mijne moedertaal is de schoonste taal". Daarin zit een duidelijk vaderlands gevoelen, dat niet vreemd zal zijn aan de variaties. Charles de Wolff, in gesprek met premier Van Agt (links) en minister Gardeniers (rechts). JAN ZWART, ijveraar voorde kerkmuziek.