R.K. Toonkunstenaars In „Lohengrin" te 's-Hertogenbosch werd Donderdag de vierde jaarvergadering gehouden van de R-K. Vereeniging van Toonkunstenaars, onder voorzitterschap van den heer Jan Sicking. Een telegram met betuiging van gehoorzaamheid en met verzoek om den bisschoppelijksn zegen werd gezonden aan Z. H. Exc. Mgr. A. F. Diepen, bisschop van 's-Hertogenbosch. Uit het jaarverslag van den secretaris, den heer A. J. de Groot te Bergen op Zoom, bleek, dat er zéér veel actie was gevoerd om tal van toonkunstenaars te bewegen zich aan te sluiten, opdat in 1938, wanneer de vereeniging haar eerste lustrum viert, de organisatie verstevigd is door een groot ledental. In 1936 werd opgericht de afdeeling Den Bosch met 11 leden. De vereeniging telde 60 leden, welk aantal gestegen is tot 70. Het jaar begon met een batig saldo van ƒ3B, terwijl voor 1936 een voordeelig slot geraamd is van ƒ25. De begrooting over 1937 werd goedgekeurd. De voorzitter deed mededeeling van de werkzaamheden van het bestuur om te komen tot stichting van een steunfonds voor in financieele moeilijkheden verkeerende leden. Reductie op de contributie werd verleend voor leden der R.K.O.D.V. Besproken werd de wenschelijkheid van het Invoeren van cursussen in harmonieleer en er werd besloten een commissie te vormen, die deze aangelegenheid ter uitvoering zal voorbereiden. Volksmuziekscholen voor katholieken schijnen niet overal er in te gaan, maar er is toch met die plannen eenige vooruitgang. Voor het aannemen van leden werd een ballotage-commissie gewenscht. Prof. Snijers en Willem Andriessen zullen er zitting in nemen en nog een ander lid benoemen. Tot bestuursleden werden benoemd de aftredende leden mej. A. Piscaer en W. van Kalmthout. Het gezelschap werd na de vergadering ten Raadhuize in de raadzaal officieel ontvangen door het gemeentebestuur. Zéér gezellig werd na deze plechtigheid de Brabantsche koffiemaaltijd gebruikt in den Raadhuiskelder. In de namiddag-bijeenkomst behandelde de heer Marius Monnikendam het onderwerp: „Het bouwkunstige in de muziek". Voorts werd een bezoek gebracht aan de kathedrale basiliek van St. Jan en deze in- en uitwendig bezichtigd. De heer Piet Kallenbach, organist, lid der vereeniging, bespeelde het orgel. De directie van „Casino" bood den deelnemers een thee aan tijdens de bijwoning van het concert, gegeven door den beiaard der basiliek. Het historisch gebouw van de Illustre Lieve Vrouwe Broederschap, waarvan het Vorsteüjk Huis Zwanenbroeders zijn, werd bezocht en daar werden onder leiding van den archivaris, den heer H. Ebelmg, de belangrijke aloude handschriften enz. bezichtigd. De zeer belangrijke dag werd besloten met een diner in hotel „Royal".