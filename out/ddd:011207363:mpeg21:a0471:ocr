Sudsidieregelingen bliven in PEP-onderzoek nog buiten schot Enquêtecommissie zomer ’87 aan slag Van onze parlementaire redactie DEN HAAG, donderdag De parlementaire enquête naar woningbouwsubsidies blijft beperkt van opzet. De subsidieregelingen op basis waarvan sedert 1968 bijna 80 procent van alle woningen zijn gebouwd, blijven voorlopig buiten schot. •Met de instelling van de enquête, waarvan de verhoren op zijn vroegst in de zomer van 1987 beginnen, is de Tweede Kamer gisteren unaniem akkoord gegaan. Volgens de gisteren benoemde voorzitter van de enquêtecommissie, drs. Klaas de Vries (PvdA), zal het onderhoek zich concentreren op de premiehuurregelingen op basis waarvan de afgelopen achttien jaar circa 375.000 huizen door beleggers, woningbouwverenigingen en zogeheten woningstichtingen zijn gebouwd. Deze subsidieregeling blijkt ook het meest fraudegevoelig te zijn. i De subsidieregelingen voor de 700.000 woningwetwoningen en 735.000 premie A- en B-koopwoningen die sinds 1968 zijn gebouwd, blijven vooralsnog buiten het onderzoek. De subsidies voor woningwetwoningen werden immers wel gecontroleerd. Dat geldt overigens niet voor premiekoopwoningen, maar daarvoor geldt een andere subsidiemethode. Bovendien moet om praktische redenen de omvang van de enquête beperkt blijven, wil men begin 1988 klaar zijn. Als tijdens de enquête komt vast te staan dat sprake is van verwevenheid bij toepassing van premiehuurregelingen met andere regelingen, dan kan het onderzoek alsnog worden uitgebreid, zonder dat toestemming nodig is van de Tweede Kamer. : Tijdens zijn eerste persconferentie zei Klaas de Vries dat de achttien leden van de enquêtecommissie (allen Tweede-Kamerleden) niet aan partijpolitiek zullen doen, maar onpartijdig gaan optreden. Als ondervoorzitters fungeren de parlementariërs Steef Weijers (CDA) en Jos van Rey (VVD). Uiteindelijk zal de parlementaire enquêtecommissie conclusies trekken zonder dat van tevoren de fracties worden geraadpleegd. Net als bij de RSV-enquête wordt gebruik gemaakt van deskundige hulp van buitenaf. • De parlementaire enquêtecommissie presenteerde zich gisteren op het Binnenhof.