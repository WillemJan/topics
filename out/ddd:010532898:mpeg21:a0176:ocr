GROOTSCHE PAUSHULDE. Z.Exc. Mgr. L. Schioppa aanwezig. Het Comité Katholiek 's Gravenhage had Donderdagavond in de groote zaal van den Dierentuin een feestavond belegd ter gelegenheid van het vijftigjarig priesterfeest van Z. H. den Paus Pius XI. De zaal was geheel gevuld en met de pauselijke kleuren versierd. Tegen acht uur deed de Pauselijke Internuntius, Mgr. L. Schioppa, zijn intrede, vergezeld door zeven oud-zouaven in uniform en twee zouaven met vaandels, hetgeen bij de aanwezigen groote geestdrift verwekte. Onder de aanwezigen werden opgemerkt de deken van 's Gravenhage, Mgr. H. A. Th. van Dam, en Pater J. Keysers S. J., provinciaal der paters Jesuieten, en voorts tal van geestelijken van verschillende parochiën. Nadat het Harmonie-orkest St. Gregorius de Groote van den R. K. Volksbond den Kroningsmarsch van Meyerbeer ten gehoore had gebracht, sprak de heer H.'J. Borg hols, voorzitter van Katholiek 's Gravenhage, een openingswoord. Spr. wees daarin als de allesbeheerschende stemming der aanwezigen aan het gevoel van dankbaarheid, dat de katholieken vervult op het einde van het Pauselijk jubeljaar, welke dankbaarheid nog verhoogd wordt door de wedererkenning van de wereldlijke macht van den Paus. Spr. verzocht daarna in de Fransche taal aan den Internuntius deze gevoelens van dankbaarheid over te brengen aan Z. H. den Paus. Vervolgens sprak de heer Borghols een woord van welkom tot' dé zouaven, waarna twee zouaven op het podium een groote Pauselijke vlag onthulden in de geelwitte kleuren, in welker witte baan een fraai Pauselijk wapen was vervaardigd door de Eerw. Zusters van de Katholieke Huishoudschool in het Westeinde. Daarna speelde Willem Andrlessen twee nummers van Chopin aan den vleugel, en zong het mannenkoor „Sine Nomine', onder leiding van J. P. J. Wierts, een Pauscantate, waarbij de soli werden gezongen door Louis van Tulder, tenor, en Willem Herckenrat, bariton, terwijl Willem van Meel aan den vleugel begeleidde. Ook het Harmonieorkest onder leiding van Johan Bonte verleende medewerking aan dezen avond. Voor de pauze werd nog mededeeling gedaan van de verhindering van de drie katholieke ministers en van wethouder Ouant, wegens ambtsbezigheden en van vier zouaven wegens ziekte. Besloten werd .telegrammen te zenden^ aan Z. H. den Paus, aan den Bisschop van Haarlem en aan H. M. de Koningin. Na de pauze voerde Willem Andriessen werken uit van Liszt en Brahms, waarna pater F. Hendrichs S. J. de .feestrede hield.