Palestijnse parlementsleden in ons land (ANP) — Twee leden van de Palestijnse Nationale Raad (het parlement in ballingschap), Chaled el Hassan (mede-oprichter van de Palestijnse Bevrijdingsorganisatie PLO) en dr. Hannah Nasser (ex-rector van de Bir Zeil universiteit), zijn gisteravond voor een tweedaags bezoek aan ons land op Schiphol aangekomen. Zij zijn hier op uitnodiging van twee leden van de vaste kamercommissie van Buitenlandse Zaken, Jan Nico Scholten (CDA) en Klaas de Vries (PvdA). Laatstgenoemde kwam samen met de Palestijnse delegatie uit Straatsburg, waar de Palestijnen besprekingen hebben gevoerd met leden van het Europese Parlement. Als voornaamste punt staat op het programma een gesprek met de leden van de vaste kamercommissie van Buitenlandse Zaken over de ontwikkelingen in het Midden-Oosten, in het bijzonder over het conflict dat in de Arabische wereld is ontstaan rond de verhouding tussen Egypte, Israël en de VS. Daarnaast zal dr. Nasser een bezoek brengen aan de universiteit van Leiden en zullen beiden Rotterdam bezoeken voor een ontmoeting met burgemeester A. van der Louw. De Werkgroep Israël zou vandaag tegen het bezoek protesteren met een mars door Den Haag. • Aankomst op Schiphol van twee leden van de Palestijnse Nationale Raad, het parlement in ballingschap. Op de foto v.1.n.r.: de consul van Koeweit Rabbani, dr. Nasser (PLO), de ambassadeur van Tunesië Benghazi, De Vries (PvdA) en Chaled el Hassan (ook PLO).