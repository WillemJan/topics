Mr. De Vries bij opening Verzetsmuseum: 'Stille getuigen zijn les voor ons allen' „Het verleden, ook de periode 1940-1945, onttrekt zich aan onze waarneming. Met het verzetsmuseum kunnen de beelden weer worden opgeroepen. De stille getuigen in dit museum zullen een les voor ons allen zijn". Dit zei de oud-verzetsstrijder mr. dr. Klaas de Vries gisteren bij de opening van het Verzetsmuseum Friesland in Leeuwarden. In de Kanselarij, waarboven het museum is gevestigd, waren bij de openings toespraken, behalve vele oud-verzetslieden ook de Russische ambassadeur en een afgevaardigde van de Canadese ambassade aanwezig. Gedeputeerde J. Mulder verrichtte de officiële opening. De initiatiefnemer van het Verzetsmuseum is de 52-jarige technisch tekenaar Bob Reitsma uit Leeuwarden, die een groot aantal oorlogsherinneringen heeft verzameld. Hij is benoemd tot conservator. In het museum wordt in twee zalen aan de hand van voorwerpen en foto's een indruk gegeven van Friesland in de bezettingsjaren en het verweer dat tegen de bezetters is gevoerd. Het museum is voor een groot deel met particuliere bijdragen van verzetsmensen en -organisaties tot stand gekomen. In het museum zijn onder meer de antieke stencilmachine, waarmee verzetsstrijder Thijs Westra uit Gaastmeer zijn illegale literatuur drukte en de sleutel van de gevangenis in Landsberg am Lech, waar Hitier zijn beruchte boek „Mein Kampf' schreef te vinden. Veel particulieren hebben voorwerpen afgestaan. „Het verzetsmuseum is een historisch museum, dat terugblikt op een periode die de mensen die nu ouder dan vijftig zijn, bewust hebben meegemaakt. Het percentage van deze leeftijdsgroep wordt elk jaar kleiner, maar het is een periode die nooit vergeten mag worden", aldus mr. dr. Klaas de Vries." • De Russische ambassadeur Tolstikov (links) en Ben Reitsma in een huis■» kamer uit de Tweede Wereldoorlog. • De heer G. Oppewal, een van de deelnemers aan de kraak in de Leeuwarder gevangenis, wijst aan waar ze het gebouw binnenvielen.