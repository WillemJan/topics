PvdA-Kamerlid Klaas de Vries: „Actie in Zuidlaren is uit de hand gelopen" (Van een onzer verslaggevers) „De hele actie is uit de hand gelopen," zei het PvdA Tweede Kamerlid Klaas de Vries gistermiddag in Zuidlaren. Samen met zijn KVP-collega Joop van Eisen kwam hij zich op de hoogte stellen van de verwikkelingen rond de weigering van een aantal dienstplichtigen om donderdagochtend aan te treden voor het appèl. Alhoewel het een spontane actie was, vonden de meeste dienstplichtigen dit toch te ver gaan. De eisen die aan de weigering ten grondslag liggen blijven echter bestaan. Betere compensatie, verwarmde legering, geregelde voeding en voldoende rust voor de chauffeurs, dat willen de militairen voor de oefeningen in Duitsland. Vannacht om drie uur zijn de dienstplichtigen vertrokken voor een oefening in het Westduitse Sennelager. De WDM-ers hebben de Kamerleden op de hoogte gesteld van de hele geschiedenis. „Zo'n actie heeft niet slechts eén oorzaak", meent De Vries. „Een van de compagndeën is tijdens de gijzeling in Beilen zwaar belast geweest. De compensatieregeling is er nog niet door. En de oefening wordt in de kou gehouden". Later voegde De Vries een vierde reden hieraan toe. „Het 'water-incident' tijdens de VNoefenlng rellenbestrijding heeft hier wel degelijk een rol bij gespeeld". Zoals gemeld gaf de brigade generaal Zoutenbier de militairen tijdens deze oefening, ondanks de strenge vorst en onvoldoende beschermde kledij het bevel met waterzakken te gooien. Het gevolg was dat vele dienstplichtigen in bevroren kleding rondliepen. # In de kazerne in Zuidlaren de Kamerleden Van Eisen (links) en De Vries aan de tafel met WDMbestnursleden. Een lid van de legervoorlichtingsdienst legt een aantal militairen uit waarom er journalisten en mensen van de televisie in de kazerne aanwezig zijn. Ergens anders in het gebouw praatten twee Kamerleden achter gesloten deuren met dienstplichtigen.