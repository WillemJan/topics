Radio-Nieuws HET NIEUWE VARA-GEBOUW. De Minister van Waterstaat heeft beslist, dat aan de V.A.R.A. op grond van de regeling omtrent den zendtijd, voor het doen van extra uilzendingen tijdens de opening van het nieuwe V.A.R.A. gebouw te Hilversum ter beschikking moet worden gesteld de tijd van 2—5 uur op Zaterdag 2 Maart (buiten den gewonen tijd Van 8 uur tot afloop) en op Zondag de tijd van 8 uur n.m. tot afloop (buiten den tijd die de V.A.R.A. op Zondag reeds bezet, n.l. van —12 en van —6 uur). De officieele opening van het V.A.R.A.-gebouw geschiedt Zaterdagmiddag om half drie in het Falace-Hotel te Hilversum. Behalve de Minister van Waterstaat, de Dir.- Generaal van P.T.T., de plaatselijke autoriteitende verschillende vertegenwoordigers van de Omroepverenigingen en de organisaties binnen de Arbeidersbeweging, zijn nog een groot aantal personen uitgenoodigd, bij de openingsplechtigheid aanwezig te zijn. Deze zal per radio worden uitgezonden. Om ongeveer half vier zal Willem Andriessen in de studio «en piano-recital geven. Op Zondagmorgen zal de V.A.R.A. officieel door de arbeidersbeweging te Hilversum worden ontvangen, en op Zondagavond zal een bijzonder concert worden gegeven van het Utrechtsch Stedelijk Orkest, waaraan Willem van Cappellen en Di Moorlag hun medewerking verleenen.