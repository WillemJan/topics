PICCADILLY JIM Een uitbundige Humoreske DE FILM. Van alle vroolijke verhalen, die de bekende humorist P. G. Woodenhouse ooit aan zijn lachend papier heeft toevertrouwd, geldt Piccadilly Jim als het geestigste en oorspronkelijkste. En het is dit verhaal, dat thans verfilmd werd en Robert Montgomery zal den Piccadilly Jim, den luchthartigen en cynischen Londenschen caricaturist vertolken. Piccadilly Jim is, kort en goed, het verhaal van een jongen Amerikaanschen teekenaar in Lenden, die in groote amoureuze perikelen geraakt, wanneer hij een echte Amerikaansche familie tot onderwerp van zijn „strips", zijn dagelijks in de krant terugkeerende serie teekeningen, kiest en daarbij moet ontdekken, dat het meisje zijns harten toevallig de geliefde spruit van die dwaze familie is. Een moeilijk geval dus! Robert Z. Leonard, de beroemde regisseur (die tusschen twee haakjes de neef van Lillian Russell is, de destijds zoo wereldberoemde Amerikaansche actrice) heeft van dit verhaal een kostelijke en uitbundige humoreske gemaakt, waarvoor uit de honderd sterren van de Metro-GoldwynMayetr de eerste keuze werd gedaan: de lieftallige Madge Evans, die reeds eerder met Montgomery speelde in de film „Lovers Courageous", is het meisje, Frank Morgan, de magnifieke fijn-komische acteur met het gentleman-gezicht, is de vader, Billie Burke de vrouw waarop Morgan verliefd is, er """ie Blore en Robert Benchley (de bekt. -rijver, die thans ook acteert) spelen mei, plezier de charmant-ko-* mische rollen in dit zomersche blijspel der verwarringen, waarin het op een gegeven oogenblik schijnt alsof de heele wereld op zijn kop staat. De inhoud. Jim Crocker, een jonge Amerikaan, die in Londen woont, is een bekend teekenaar, wiens werk gepubliceerd wordt in het Engelsche blad de „London Gossip". Door toevallige omstandigheden blijkt, dat Jim's vader, die „eens" Shakespeare gespeeld heeft, verliefd is geworden op een zekere Amerikaansche Eugenia, die deze liefde volkomen beantwoordt. Maar wat te doen als Eugenia's rijke zuster een graaf of baron prefereert boven een verloopen acteur als echtgenoot voor Eugenia? Dan vraagt de echtgenoot-in-spé de heele familie op bezoek bij zijn zoon. Ook dit bezoek leidt echter niet tot het gewenschte resultaat en om aan alles zoo spoedig mogelijk een einde te maken, verzeilt de rijke zuster Mrs. Pett met haar man Herbert, haar zoon Ogüen en de rest van de familie, inclusief Eugenia, naar de Rivièra. Crocker Sr. is ontroostbaar, doch zyn smart wordt gedeeld door Crocker Jr„ die juist enkele dagen te voren had kennis gemaakt met een allerliefst jong meisje, waarvan hij naam noch adres weet. Hij weet alleen, dat ze mooi is en zoekt nu heel Londen af om haar terug te vinden. Doch een dergelijke toestand kan soms de vreemdste gevolgen hebben, vooral wat het werk betreft en het duurt dan ook niet lang of de „London Gossip" stelt het zonder de teekeningen van Jim, wat nu misschien niet zoo erg zou zijn, indien Jim het nu niet zonder den geldelijken steun van de „London Gossip" zou moeten stellen. Jim teekent uit verveling caricaturen van de familie Pett, die niet alleen in den smaak vallen van zijn lijf bediende Bayliss, maar vervolgens ook geheel Engeland aan het schaterlachen brengen. De Petts-gezichten zijn berucht in heel Engeland. En Jim zoekt nog steeds naar zijn geliefde.... tot de Petts, niets vermoedend, van de Rivièra terugkomen en een monumentalen intocht houden in Londen. Doch ze weten niet hoe gauw ze daar weer vandaan moeten komen vanwege de teekeningen. Maar zie! Wat ontdekt Jim daar op de foto, welke in de krant staat afgedrukt, en die zijn vader hem laat zien? Daar komt de Pett familie aan en daar links op de foto staat .... het langgezochte meisje! Jim is in de wolken en probeert Ann, die de nicht is van Mrs. Pett, te spreken te krijgen. Dit lukt hem wel, maar dienzelfden dag zal zij tezamen met de rest der familie Pett naar Amerika vertrekken, daar ze het in Engeland niet langer uit kunnen houden. Door Jim's toedoen mist Ann de boottrein en zal nu pas enkele dagen later vertrekken in gezelschap van haar verloofde, Lord Priory, 'n echten gentleman, wat echter niet wegneemt, dat hij toch tamelijk vervelend is. Maar ook teekenaars hebben wel eens goede ideeën en zelfs een acteur, die Shakespeare gespeeld heeft, overkomt dit wel eens. Dus is Crocker Sr. vermomd als Deensche graaf op de boot bij zijn Eugenia, die hij eeuwig trouw gezworen heeft, en neemt Jim als Bayliss' zoon plaats op de boot van Ann. In New York aangekomen, bemerken ze echter, dat ook daar de teekeningen van de familie Pett reeds opgang gemaakt hebben. Mevrouw Pett zweert wraak te nemen op dien „Piccadilly Jim", zooals de teekenaar ervan heet. Doch wie zou in den zoon van Bayliss den talentvollen teekenaar willen zien? Ann gaat liverse keeren met Jim uit, tot ze ergens in een dancing plotseling ontdekt, wie hij werkelijk is, doordat kennissen van Jim hem bij zijn waren naam aanspreken. Jim heeft intusschen berouw gekregen en om zijn vader te helpen heeft hij de caricaturen zoodanig veranderd van de familie Pett, dat ze allerwegen bemind worden door de Amerikanen. Jim is nu van harte welkom in den huize Pett en dit zou goed gegaan zijn, indien Crocker Sr. zich niet ontpopte in zijn ware gedaante. Doch Jim dreigt weer zijn vroegere teekeningen te publiceeren, Eugenia krijgt Crocker Sr., de Engelsche Lord krijgt niets en Ann krijgt Jim op het laatste oogenblik, als hij met Bayliss en een bloedend hart al weer pp de boot zit, die hem naar Londen zal terugbrengen.... Frank Morgan vertelt: Eigenlijk heet ik Frank Wupperman, en dus heet mijn broer Ralph Morgan ook Wupperman. Maar die broer ging aan het tooneel en was zoo'n groote bewonderaar van wijlen den acteur A. E. Morgan, dat hij zijn eigen naam veranderde in dien van zijn voorbeeld. En aangezien iedereen, wist, dat ik zijn broer was, kon ik dus ook niet anders dan Morgan heeten. Geen slecht» naam overigens.... inde Amerikaansche bankwereld. Ik had te voren drie bezigheden gehad: ik kocht en verkocht hulzen, ik handelde in boenders en ik probeerde koeien de wei op te drijven, zonder succes echter. Maar ik was een geweldig succes als de beste jongens-tenor uit het kinderkoortje van de Saint Thomas kerk in New York. Toen ik Ralph aan het tooneel zag gaan, dacht ik, dat dat tóch niet zoo moeilijk kon zijn. Nu zeg ik wel eens ,,Hé Ralph" als ik hem op het witte doek tegen kom en, ik vind het nog niet zoo kwaad om Morgan te heeten, al kan ik er financieel nog maar geen vrede mee vinden. Frank Morgan, dien men wel eens den verstrooiden professor van de film noemt, om het soort rollen, dat hij altijd te spelen krijgt en zelf ook bij voorkeur speelt, heeft langzamerhand over de geheele wereld een groote schare van bewonderaars en bewonderaarsters gekregen. Men weet het... een man van veertig jaren, met even grijze haren. ... dat is Morgan, dat was hij in „Durf te leven!", dat is hij tot in de perfectie als de vader van „Piccadilly Jim" en straks zult gij hem opnieuw kunnen bewonderen in de kostelijke rol in „Mrs. Cheyney's verdwijning". Ho? het komt, dat Roibert Montgemory zoo moeilijk te begrijpen is. Robert Montgomery, de hoofdvertolker met Madge Evans in de Metro-GoldwynMayer film „Piccadilly Jim" heeft zoo langzamerhand in Hollywood den naam gekregen van den man, die het moeilijkst te vatten is. Hij is weg voor men het weet. Als een glimlachende cycloon stuift hij de studio binnen.... en verdwijnt op dezelfde manier. Het komt ook niet bij de menschen op om te denken, dat Bob altijd zoo geweest is. Volgens de filmkolonie is dit iets van den laats ten tijd en is het een even groot deel van hem geworden als zijn vroolijke glimlach, zijn twinkelende oogen en schertsende conversatie. Maar is dat nu werkelijk waar, dat Bob plotseling zoo veranderd zou zijn? Degenen, die hem door en door kennen, zullen U verzekeren, dat dat heusch niet het geval is. Want zijn vrienden zien in hem niet den nogal luchthartigen, vroolijken en ironischen jongeman, maar kennen hem anders, den Bob Montgomery die heel in het begin van de sprekende film naar Hollywood kwam, toen er op nieuwelingen, die van het tooneel kwamen, door de oude garde met wrok en wangunst neergekeken werd. Niet lang nadat hij in Hollywood aangekomen was, maakte hij de opmerking: „Men schijnt hier niet veel notitie van ons te nemen". En hoewel deze opmerking vergezeld'ging van een lachje, was er meer dan één spoor van terneergeslagenheid en heimwee in zijn stem toen hij vervolgde: „ik heb geprobeerd te beginnen met vriendelijkheden, doch die hebben hier maar weinig uitwerking", Natuurlijk was heel Hollywood niet gastvrij. Bob leed onder deze omstandigheden. Zijn gevoel voor humor — altijd zijn scherpste wapen — kwam hem in die dagen goed van pas. Hij leerde zijn ware gevoelens te verbergen ondier een masker van luchthartigheid. Deze luchthartigheid is wel een van zijn ware karaktertrekken, maar niet de eenige. Zijn masker toonde slechts deze zijde alleen, Hij besloot niemand meer te mengen in zijn eigen aangelegenheden, ook niet teleurstellingen. En dit is de oorzaak geworden, dat degenen, die hem niet kennen, hem „onbegrijpelijk" noemen. Waarom zou hij anderen mengen in zijn eenvoudig rustig leventje met vrouw en kind, zijn prettigen omgang met intieme vrienden-collega's, dingen, die menigeen wel zouden interesseeren? Er zijn verschillende Bob Montgomery's, die Hollywood heelemaal niet kent: den vader, die zorgelijk en geduldig bij het bed zat van zijn dochtertje, dat hij tenslotte toch na een langdurige en sloopende ziekte moest missen. Daar is de begrijpende Bob, die een paar jongens, die lange afstanden aflegden om eens iets van die filmwereld te kunnen zien en door den portier aan het hek vriendelijk doch meedoogenloos teruggewezen werden, door de studio's rondleidde, daaf is de ernstig doordenkende Bob, die ervoor zorgt, dat zijn gezin onder dak zal zijn, ook als het met zijn roem gedaan zal zijn. En als we U dit alles toevertrouwen, kunt U hem dan ongelijk geven, dat hij niet alles aan de groote klok hangt en niet met zijn eigenschappen te koop loopt voor degenen, die er toch maar „nieuwtjes" en in de meeste gevallen „praatjes" weten uit te slaan? Crocker Sr. in ..Piccadilly Jim". Robert Montgomery in „Piccadilly Jim". De hoofdrolspelers ia „Piccadilly Jim"