Onder een masker van luchthartigheid. Robert Montgomery, hoofdrolvertolker van. „PiccadlUy Jitn", lneeft zoo langzamerhand in Hollywood den naam gekregen van. den man, die het moeilijkst te vatten is. Hij is weg voor men het weet. Als een glimlachende cycloon stuift hij de studio binnen... en verdwijnt op dezelfde manier. Het komt ook niet bij de menschen op om te denken, dat Bob altijd zoo geweest is. Volgens de filmkolonie is dit iets van den laatsten tijd en is het evenzeer een deel van hem geworden als zijn vröolijke glimlach, zijn twinkelende oogen en schertsende conversatie. Maar is dat nu werkelijk waar, dat Bob plotseling zoo veranderd zou zijn? Degenen, die hem door en door kennen, zullen u verzekeren dat dat heusch niet het geval is. Want zijn vrienden zien in hem niet den nogal luchthartigen, vroolijken en ironischen jongeman, maar kennen hem anders, den Bob Montgomery, die heel in het begin van de sprekende film naar Hollywood kwam, toen er op nieuwelingen, die van het tooneel kwamen... door de oude garde met wrok en wangunst neergekeken werd. , „Men schijnt hier niet veel notitie van ons te nemen". En hoewel deze opmerking vergezeld ging van een lachje, was er meer dan één spoor van terneergeslagenheid en heimwee in zijn stem toen hij vervolgde : ~ik heb geprobeerd te beginnen met vriendelijkheden, doch die hebben hier weinig uitwerking". Natuurlijk was heel Hollywood niet gastvrij. Bob leed onder deze omstandigheden. Zijn gevoel voor . humor — zijn scherpste wapen — kwam hem' in die dagen goed van pas. Hij leerde zijn ware gevoe'ens te verbergen onder een masker van luchthartigheid.. Deze : luchthartighfeid is wel een van zijn ware karaktertrekken, maar niet de eenige. Zijn masker toonde slechts deze zijde. Hij besloot niemand meer te mengen in zijn eigen aangelegenheden, ook nïet in zijn teleurstellingen. En dit is de oorzaak geworden, dat degenen, die hem niet kennen, hem „onbegrijpelijk" noemen. Waarom zou hij anderen mengen in zijn eenvoudig-rustig leventje met vrouw en kind, zijn prettigen omgang met intieme „vrienden"-collega's, dingen, die menigeen wel zouden interesseeren ? Er zijn verschillende Bob Montgomery's die Hollywood heelemaal niet kent : den vader, die zorgelijk en geduldig bij het bed zat van zijn dochtertje, dat hij ten slotte na een langdurige en sloopende ziekte moest missen. Daar is de begrijpende Bob, die een paar jongens, die lange afstanden aflegden om eens iets van de filmwereld te kunnen zien en door den portier meedoogenloos teruggewezen werden, door de studio's rondleidde, daar is de ernstige doordenkende Bob, die ervoor zorgt, dat zijn gezin onder dak zal zijn, ook als het met zyn roem gedaan zal zijn. En als we u dit alles toevertrouwen, kunt u hem dan ongelijk geven, dat hij niet alles aan de groote klok hangt en niet met zijn eigenschappen te koop loopt voor degenen, die er „nieuwtjes" en j in de meeste gevallen „praatjes* weten uit te slaan ?