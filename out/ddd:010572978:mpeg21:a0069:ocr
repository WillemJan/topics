Naslagboek Daarnaast vragen wij aandacht voor het grote werk: Het groot biografisch naslagboek. Redactiesupervisie: Victor Stevenson. Eindredactie: Clive Unger-Hamilton. Oorspronkelijke titel: The Music Makers. Voorwoord: Ton Koopman. Nederlandse vertaling Unieboek - De Gooise Uitgeverij, Bussurn. Dit groots opgezette werk van 264 pagina's (groot formaat: 31 x 31 cm.!) is oorspronkelijk geschreven voor het Engelse en Amerikaanse publiek. Maar deze Nederlandse uitgave is niet zonder meer een kopie van de Engelstalige uitgave. Een aantal voor de Nederlandse lezer overbodige onderwerpen is er uit gehaald en vervangen door figuren die voor de Nederlandse muziek van betekenis geweest zijn. Deze Nederlanders werden met zorg geselekteerd en geschetst door een viertal Nederlandse deskundigen, waarbij ook een behoorlijke hoeveelheid nieuw beeldmateriaal werd ingevoerd. Daarbij is o.a. ook een extra construktietekening over de werking van het orgel. Daarbij hebben deze vier, Roland de Beer, Peter van Dijk, Louwrens Langevoort en Stijn Stribos zich ingespannen om de inleidingen en ook de niet-Nederlandse biografische schetsen met betrekking tot de Middeleeuwen, de Renaissance, de Barok en de laatste veertig jaar van de westerse muziekgeschiedenis behoorlijk aan te vullen en op een meer up-to-date niveau te brengen. De componisten zijn ingedeeld naar hun geboortejaar. Met behulp van een alfabetische index zijn de gewenste figuren op een eenvoudige manier op te zoeken, en hun biografische schetsen verwijzen vrijwel steeds naar andere verhalen. Achter in het boek vindt men een verklaring van verschillende muziektermen, die voor de „leek" niet zo bekend zijn. Vrij uitgebreid wordt geschreven over J. P. Sweelinck, en men komt ook namen tegen als Cornelis Schuyt, Hendrik Andriessen, Willem Pijper, Jo Vincent en Guillaume Landré. Een organist die wel vermeld wordt is b.v. Albert de Klerk. Waarom blijft dan een naam als Jan Zwart onvermeld? Zo zou er meer te «ragen zijn. In verhouding wordt m.i. ïogal veel aandacht gegeven aan de xmtemporaine muziek. Men gaat cennelijk van het standpunt uit: over wat thans ten gehore gebracht wordt, moet achtergrondinformatie beschikbaar zijn, en dan „mikt" men natuurlijk op een zo breed mogelijk publiek. Het ontbreekt nogal aan een evaluatie en kritische beoordeling. Maar overigens: het is een werk dat er zijn mag. Het is voornaam uitgegeven en men vindt er niet minder dan 622 afbeeldingen in, waarvan 221 kleurenillustraties.