Eerbetoon Feike Asma Plaats: Chr geref. kerk, Damwoude. Gebeurtenis: Herdenking 80stegeboortedag, Keike Asma (HH--IWH... Organist: Everhard Zwart. Programma: Werken van Asma. Bach. Widor. J Zwart. S. de Lange Sr Beaoekersaantal: ongeveer 250. DAMWOUDE - Achter het orgel: een van zijn leerlingen, op het programma: zijn composities, aangevuld met die van componisten die hij een warm hart heeft toegedragen, voorin de zaal een schilderstuk waarop hijzelf te zien is, levensecht, schijnbaar moeiteloos spelend op het Vater MUller-orgel van de Oude Kerk te Amsterdam, zijn lievelingsinstrument. Feike Asma, tachtig jaar geleden geboren, een feit waarbij dit jaar wordt stilgestaan met een zestal concerten. Zaterdagavond het vierde - en enige in Friesland - in Damwoude, op het Van den Heuvel-orgel, een voor Asma begrippen beperkt instrument waarachter hij volgens organisator Pieter van der Ploeg menigmaal had plaatsgenomen, veelal om de begroting van de plaatselijke orgelserie sluitend te krijgen, want net motto van deze herdenkingsronde luidt niet voor niets: „Als Feike Asma speelde zat de kerk vol". In de meer dan vijftig jaren waarin Asma zijn orgelklanken over het Nederlandse publiek uitstrooide, zijn zn naam en speeltrant langzamerhand tot een begrip geworden. En dat kon ook, want Asma's orgelspel liet zich nimmer beïnvloeden door modernistische trekjes of andere vernieuwende elementen, maar bleef zich kenmerken door een fiere robuustheid, daar warme registerkeuzen, romige klanken, door het uitbuiten van de momenten van verstilling en - niet te vergeten - van de mogelijkheden van het orgel, vooral in de laatste maten. Voor wie ontvankelijk was voor deze speeltrant, voor - al of niet smaakvol - effectbejag en graag een uit eikehout gesneden Bacn hoorde, voor hen was de in 1984 overleden Asma de favoriete organist. Nieuwe vertegenwoordigers van deze aanpak heb ik nog niet gehoord. Ook niet in de persoon van zijn leerling Everhard Zwart, die dit herdenkingsconcert volspeelde. Weliswaar klinkt in zijn spel een beetje 'Asma' door (het massieve Oisterwijkse, de romige klank en de effectvolle laatste maat), maar daarnaast heeft zijn spel iets geheel eigens, is het helderder, strakker en genuanceerder. Zwart zoekt het minder in uitersten en kiest voor een fijnzinniger registerkeuze. Spelverbetering kan Everhard Zwart - kleinzoon van Jan Zwart, een leraar van Feike Asma - bereiken door h.-t aanbrengen van rust en evenwicht in zijn voordracht, van meer gelijkmatigheid en vloeiende lijnen (in Zwart en Widor), van natuurlijke rust en ongeforceerd spektakel (in Sam. de Lange sr). In de laatste drie (Asma-)werken kroop Zwart toch even in de huid van zijn leraar. Het gevolg: blikken van herkenning, een opverend publiek en een daverend applaus. RUDOLF NAMMENSMA