Awneri en Sartawi op conferentie in Den Haag door een medewerker Een tweedaagse conferentie van Euro-parlementariërs in het gebouw van de Tweede Kamer in Den Haag is afgesloten met een aanbeveling aan de Verenigde Naties aandacht te besteden aan de dialoog tussen Israëli's en Palestijnen. De conferentie was georganiseerd door de Vereniging voor Euro- Arabische parlementaire samenwerking waarvan het Tweede Kamerlid Klaas de Vries (PvdA) co-voorzitter is. Zij diende als voorbereiding voor de speciale VN-conferentie over het Palestijnse probleem deze zomer in Parijs. Volgens De Vries was men algemeen van oordeel dat het zinnig zou zijn de regeringen die voor deze conferentie worden uitgenodigd „iets in handen te geven waarmee concreet resultaat kan worden geboekt" en dat was het bevorderen van de dialoog en het uitoefenen van druk op Israëli's en Palestijnen in die richting. Als concrete suggestie was een oproep uit de bus gekomen, vertegenwoordigers van het Palestijnse ' ting werd opgeluisterd door de aanwezigheid van de Israëli Oeri Awneri en de PLO-er Issam Sartawi. Awneri noemde in zijn rede de dialoog Israeli's-PLO van eminent belang, want „hoe je het conflict ook bekijkt en wat voor mening je ook hebt over de soms belangrijke rol van andere partijen zoals bijvoorbeeld de Verenigde Naties, in dc grond van de zaak gaat het om een conflict tussen Israëli's en Palestijnen dat door hen samen zal moeten worden opgelost".