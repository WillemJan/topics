Sprong De Rooy net tekort Zaterdag hadden de Nederlandse amateurs aangetoond ook al tot de allersterksten te behoren. Winnaar werd echter de Zwitser Gilbert Glaus, die al zijn kansen op de laatste kilometer zette en daarmee goed gokte. Theo de Rooy, die drie kilometer van de streep was weggesprongen, kwam net tekort. Op het laatste rechte eind werd hij opgeslokt door het langgerekte peloton. De wedstrijd telde twee grote favorieten: Bert Oosterbosch, door zijn eigen kracht en de kracht van de Wagtmans-ploeg, en de Belg Alfons de Wolf, een groot talent, die daarbij als aanstaand prof in een nieuwe ploeg van Lomme Driessens ook op de macht van het geld rekende. Met stapels franken had hij zich in elk geval verzekerd van de steun van de overige Belgen. De Wolf waagde zijn kans zon vijftig kilometer van de finish. Te vroeg naar zou blijken. Anderhalve ronde lang leek zijn krachttoer veel kans van slagen te hebben. Toen kreeg de Belg een klap. Het loodzware Nurburgring-parcours had zijn krachten gesloopt. Zijn demarrage had de Nederlandse plannen wat in duigen gegooid. Voor de strak bewaakte Oosterbosch was de afstand naar de meet te kort geworden. Nederland speelde de kaart van De Rooy. Ruim drie kilometer van de finish plaatste Oosterbosch zich op kop van het peloton. Hij drukte het tempo, waarop De Rooy, die de gehele wedstrijd op de eerste rijen had vertoefd, wegflit; ste. In het voorlaatste klimmetje pakte hij honderd meter. â€žIk heb niet op of om gekeken, ik ben alleen maar zo hard mogelijk doorgegaan. Op een paar honderd meter van de streep werd ik gepakt. Jammer, maar niets aan te doen". De Zwitsers, die ook al een goede race als ploeg hadden gereden, sleurde het peloton naar De Rooy. Vooral Stefan Mutter, die ook de enige aanval van Oosterbosch had gepareerd, en Kurt Ehrensperger deden het beulswerk. Hun ploegmakkers Glaus en Trinkler meldden zich pas in de allerlaatste fase. Mutter leek van kop af te kunnen winnen, maar kreeg kramp. De Pool Krzystof sprong langs hem heen, maar in de laatste zestig meter kwam Glaus uit het wiel en klopte de Pool met een paar ferme trappen. Mutter werd derde, Trinkler voegde daar voor de Zwitsers nog de vierde plaats aan toe. De Nederlanders, de Russen en ook De Wolf, die de wedstrijd hadden gemaakt, stonden met lege handen. De uitslagen: 1. Gilbert Glans (Zwi) 182,5 km in 4 uur 41 minuten en 47 seconden; 2. Krzystof Sujka (Pol) ii.; 3. Stefan Mutter (Zwi) z.t.; 4. Richard Trinkler (Zwi) 4.41.47; 5. Fausto Stiz (Ita); 6. Henning Jorgensen (Den); 7. Tadeusz Wojtas (Pol); 8. Jose-Luis Rodriguez (Spa); 9. Alexander Averine (Sow); 10. Juan Arroyo (Ven); 11. Theo de Rooy (Ned); 21. Jo Maas (Ned); 33. Fons de Wolf (Belg); 34. Bert Oosterbosch allen z.t.; 36. Frits Pirard op 0.36; 86. Jacques van Meer op 18.21; Arie Hassink gaf op.