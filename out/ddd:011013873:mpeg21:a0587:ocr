Affaire Oostveen Het niet altijd even vlekkeloze beleid dat Donar bij het aantrekken van (buitenlandse) spelers heeft laten zien kan worden geïllustreerd met twee voorbeelden. Mike Schulz ging aan Donars neus voorbij omdat oud-coach Jim Parks niet goed heeft opgelet en de Nederlandse Amerikaan Rob Oostveen gaf halverwege het seizoen de voorkeur aan Leiden dat hem een beter financieel aanbod deed. Wat Oostveen betreft lijkt Donar vrijuit te gaan omdat de Leidse vereniging over een bijna onuitputtelijke geldbron schijnt te beschikken. Niettemin had Oostveen al veel eerder in Groningen kunnen spelen, want voor de competitie bood Parks hem bij het Donarbeatuur aan. Hij verlangde maar een geringe vergoeding, doch Donar wees hem af. ~Kr bestond toen geen echte noodzaak om hem aan te trekken," aldus Jan Zwart. ~We hadden hem voordelig kunnen krijgen, maar we dachten met de spelers die we hadden rustig de competitie te kunnen ingaan. Financieel kon het er eigenlijk ook net niet meer bij". Later betreurde Donar die beslissing, want halverwege het seizoen werd opnieuw met Oostveen onderhandeld. Toen.mengde ook Leiden zich in de tweestrijd en was Oostveen voor Donar verloren. Zwart troost zich met de gedachte „Nu ben ik blij dat we hem niet genomen hebben. Hij is geen echte topspeler gebleken en sukkelt steeds met zijn enkels".