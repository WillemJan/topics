GEDENKTEEKEN JAN ZWART (Van onzen correspondent.) Zaandam, 23 Juli. Te Zaandam is gisternamiddag in tegenwoordigheid van een groot aantal belangstellenden het gedenkteeken onthuld, dat door de goede zorgen van het comité ter nagedachtenis van den musicus en organist Jan Zwart op diens graf op de Algemeene Begraafplaats aidaar is opgericht. De overdracht van dit monument aan de nabestaanden geschiedde met een rede van prof. dr. K. Schilder, uit Kampen, die uiteenzette, dat de groote verdiensten van Jan Zwart niet in de allereerste piaats gelegen waren in zijn kunst, maar in zijn leven en werken, die door zijn kunst werden beheerscht. Hy heeft de gemeenschap en de christelijke belijdenis door zijn geest willen dienen. Spreker wees daarbjj op het groote verschil tusschen het Ijouwen van het graf en het openen van het testament. Geschiedt dit laatste als regel pas na den dood, bij Zwart, die van zijn orgelbank af profeteerde, boeide dit testament reeds tgdens zijn leven, waarin de stem Gods kon worden verstaan. De heer S. Zwart, zoon van den overledene, heeft dank gebracht aan het comité en aan allen die de nagedachtenis van zijn vader door hun medewerking en door hun tegenwoordigheid hebben geëerd. Het gedenkteeken, dat door den steenhouwer Jan Reek, uit Zaandam, naar het ontwerp van H. Richter te Hillegersberg in zandsteen is * uitgevoerd, vertoont het front van een kerkorgel met daaronder de twee eerste regels van psalm 84. Hoe lieflijk, hoe vol heilgenot O Heer der Legerscharen. God zijn mij Uw Huis en Tempelzangen. Jan Zwart 1877—1937. Een aantal leerlingen heeft na afloop der plechtigheid als eerbiedige hulde een krans van witte bloemen op het graf gelegd.