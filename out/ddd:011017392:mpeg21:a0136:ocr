Kunst Persoonlijke onderscheiding voor Jan Bommerson Twee prijzen voor nieuw Groninger cabaretduo JANK (Van onze correspondent) Het duo Jank uit Groningen is zaterdagavond tweede geworden op het 10e nationale amateur-cabaretfestiual Cameretten in Delft. Maar indrukwekkender is, dat Jan L. Bommerson, de ~prater" van het tweetal — Klaas de Vries is voornamelijk pianist —, de belangrijke Persoonlikheidsprijs van de professionele jury onder voorzitterschap van Lennaert Nijgh heeft gekregen. Het juryrapport zegt over het bekroonde duo Jank (samentrekking van de woorden Jan en Klaas): ~Een originele persoonlijkheid, die talent bezit maar een beetje te eenzijdig uitviel, was Jan L. Bommerson, die met vaart, zekerheid en podiuminstinct een surreële inbreng had, waarbij het goede en doeltreffende samenspel met zijn begeleider opviel. Zijn opvallende persoonlijkheid was voor de jury aanleiding om aan Jan L. Bommerson de Persoonlijkheidsprijs toe te kennen". Winnaar van het driedaagse festival in de uitverkochte aula van de Technische Hogeschool in Delft werd het duo Hoeraak uit 's Hertogenbosch. De derde prijs ging naar het vijftal „Geen gezicht" uit Vught. De laatste groep werd wel winnaar van de Publieksprijs en van culturele prijs van de gemeente Delft. Het niveau van dit Cameretten-festival was over het algemeen niet best. De jury klaagde: „Bijna geen enkele groep had een herkenbare visie, de meeste liepen dood in een te grote vrijblijvendheid". Er was gebrek aan zelfkritiek door te gemakkelijke successen in de eigen „subcultuur". De andere deelnemende groep \üt Groningen, „Poptheater Francoise'b die door het soms niet mals reagerende publiek al letterlijk was wegge jou wd, kreeg van de jury de weinig vleiende kwalificatie: „Ondoordacht ensemble met gebrek aan podiumbesef". JAN BOMMERSON (rechts) en KLAAS DE VRIES, samen het cabaret-duo JANK, dat de tweede prijs won op het amateur-cabaret-festival Cameretten in Delft. Jan Bommerson ontving boven de „Persoonlijkheidsprijs" van de jury.