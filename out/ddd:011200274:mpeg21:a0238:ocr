Tactiek Tactiek is echter niet het sterkste wapen van de meeste amateurs. Dat bleek ook in onze eigen nationale ploeg, die zich op bevel van Wagtmans 130 kilometer lang niet met de strijd had bemoeid in offensieve zin. Het strijdlustige kwartet Maas, Oosterbosch, Pirard en De Rooy zou het moeten maken nadat Van Meer en Hassink al vroeg uit de koers waren verdwenen. Afspraak was dat zij elkaar zouden beschermen indien er iemand in kansrijke positie kwam. Daar kwam niets van terecht. Oosterbosch dacht alleen maar aan zichzelf, toen hij Maas en De Rooy met dertien anderen weg zag fietsen in de jacht op De Wolf en sleepte het peloton terug. De Zwitsers gebruikten hun hoofd beter. Glaus toonde zich pas toen de streep voor het laatst in zicht kwam en hij zorgde, dat hij er als eerste overheen ging in een massale eindsprint, waarin zijn ploegmaat Trinkler in gewonnen positie overigens gehinderd werd door een motoragent en „vol" in zijn remmen moest. Natuurlijk straalde er totaal geen glans van de overwinning van Glaus af, omdat hij zich de hele dag in het voor zware inspanningen uiterst bevreesde peloton had verstopt, maar hij was wel wereldkampioen. En dat nog wel op de Nürburgring, waar hij overigens twee weken geleden ook al een rit won in de Ronde van Rheinland-Pfaltz. Er werd maar weer eens mee aangetoond, dat parcoursen pas zwaar worden als de coureurs bereid zijn strijd te leveren. daar ontbrak het in deze kampioensrace té veel aan, waardoor een sprinter van het kaliber Glaus kon winnen voor de Pool Sujka. Ook al een internationaal totaal onbekende grootheid. Wereldkampioenschappen ama» teur» NUERBURG - De uitslagen var zaterdag zijn: 1. Gilbert Glaus (Zwi) 182,5 km in 4 uur, 41 min. en 47 sec., 2. Krzystof Sujka (Pol) z.t., 3. Stefan Mutter (Zwi) z.t., 4. Richard Trinkler (Zwi) 4.41.47. 6. Fausto Stiz (Ita), 6. Henning Jorgensen (Oen), 7. Tadeusz Wojta* (Pol), 8. Jose Lui* Rodriguez (Spa), 9. Aiexander Averine (Sov), 10. Juan Arroyo (Ven), 11. Theo de Rooy (Ned), 12. Jiri Skoda (Tsj), 13. Harry Hannus (Fin), 14. Claude Criquelion (Bel), 15. Sylvain Blandon (Fra), 18. Faustino Ruperez (Spa), 17. ludek Mraz (T*j), 18. Herbert Spindler (Ooa), 19. Luigi Busacchini (Ita), 20. Gerard Dessert enne (Fra), 21. Jo Maa» (Ned), 33. Font de WoM (Bel), 34. Bert Oosterbosch (Ned) allen z.t. al* Trinkler, 36. Frits Pirard (Ned) op 0.38, 86. Jacque* van Meer (Ned) op 18.21. Aria Hasiink gaf op.