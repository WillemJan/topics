DE FEESTEN TE ZWOLLE. Het programma. In Februari 1.1. zijn de voorbereidingen begonnen voor de herdenkingsfeesten ter gelegenheid van het 700-jarig bestaan van Zwolle als stad, die in de eerste week van September gehouden zullen worden. Het comité heeft thans de beschikking verkregen over ƒ 32.000, zoodat men de plannen definitief kon vaststellen. De hoofdmomenten zullen zijn het landspel op het prachtige landgoed „De Kranenburg", gedurende drie achtereenvolgende dagen, en de historische optocht. Het landspel staat onder leiding van Frank Luns. Er nemen 400 personen aan deel. Aan den historischen optocht werken dezelfde personen mede als aan het landspel. Volks- en kinderspelen besluiten den dag. De Sassenpoort en de PeperbU3 zullen geïllumineerd worden. Het Terpelkwijkpark zal een lichtpark worden. • Op den eersten dag concert in de Zuiderkerk, waar de organist Jan Zwart zal spelen; Woensdag en Donderdag concert in de groote kerk door den heer Willeumier. Op het Roode Torenplein komt oud-Swollc, met tal van attracties. De nieuwbenoemde stadsbeiaardier, de heer Creman uit Amsterdam, zal dagelijks een carillonconcert geven. Het feest zal besloten worden met een vuurwerk. De historische tentoonstelling belooft, onder bekwame leiding van den oudheidkundige kolonel Hoefer uit Hattem en de heeren J. Wijnbeek, J. Geesink en S. Elte uit Zwolle een der interessantste onderdeden van deze herdenkingsfeesten te worden. Al hetgeen betrekking heeft op Zwolle of zijn geschiedenis wordt bijeengebracht. Gelden zijn bijeengebracht voor een monument — ontworpen door den schilder Co Breman, een oud-Zwollenaar — dat zal worden aangebracht in den zijmuur van het gebouw, grenzend aan de Sassenpoort.