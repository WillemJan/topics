TEMPO De muziekwetenschap staat, ondanks alle moderne hulpmiddelen, machteloos tegenover heel wat geheiriêen uit de geschiedenis. Een van die geheimen kan worden samengevat in de uitdagende vraag: „Hoe heeft het in de tijd van de componist geklonken?" Hoe verder we met die vraag in de geschiedenis teruggaan, des te onwaarschijnlijker is het dat er een zinnig antwoord valt te geven. Zo zijn er heel wat jaren voorbijgegaan sinds Egyptologen inscripties vonden die vrijwel zeker muzikale notaties zijn. Maar er is niets om ons op weg te helpen bij de ontcijfering van dat notenschrift. Elke eeuw heeft de schatgravers in de muziekgeschie- denis specifieke problemen opgeleverd, al hebben de wetenschappers er niet altijd zo hulpeloos bij gestaan als in het geval van het oude Egypte. Vooral de acht- tiende eeuw vormt tot op de huidige dag een onuitputtelijke bron van werk voor de muziekwetenschap, omdat zovele componisten enorme stapels muziek hebben nagelaten — en die kunnen we, in tegenstelling tot de Egyptische inscripties, uitstekend lezen. Is dat wel zo? Steeds weer staan er mensen op die zeggen dat we de muziek verkeerd lezen. En hoe hard de muziekwetenschap ook werkt, er blijven klachten over te hoge tempi, over de keuze van instrumenten, over de sterktegraden. Nu is die achttiende eeuw een periode van een grote muzikale activiteit geweest. Alleen al in het Duitse taalgebied volgden heel verschillende stromingen elkaar snel op, en elke stroming had vertegenwoordigers die beroemd zijn geworden. Grof gesteld kunnen we zeggen dat Bach en Handel het eerste deel van die eeuw voor hun muzikale rekening namen, en Mozart en Haydn het tweede. Moderne musicologen en dirigenten hebben in de af ge lopen jaren die muziek van de achttiende eeuw grondig aangepakt. Bach en Handel, maar ook Mozart en Haydn kwamen in de concertzaal weer tot klinken via instrumenten uit de tijd zelf of kopieën daarvan, en ook het tempo werd herzien met de wetenschap die uit vlijtige studie was ontstaan. Daarbij leverde de tweede helft van de achttiende eeuw het meeste materiaal. Nikolaus Harnoncourt was een van dé eerste praktische musicologen; hij dirigeerde de resultaten van zijn kritisch onderzoek zelf, onder meer bij het Concertgebouworkest. Menig concertpubliek is in de loop van de afgelopen jaren in de Grote Zaal van het Amsterdamse Concertgebouw wakker geschrokken van een pijlsnel Menuet in een symfonie van Haydn. Uit de tijd van Bach en Handel is veel minder literatuur voorhanden, en ook schreven de componisten minder duidelijke aanwijzingen boven hun werken. Dat heeft Harnoncourt niet belet om voor Bachs Matthaus Passion in Amsterdam een zeer snel tempo te kiezen dat vele doorgewinterde Bachliefhebbers een doorn in het oor was. Het is de literatuur uit het tweede deel van de achttiende eeuw, die met een andere opvatting over tempi bij Bach op de proppen is gekomen, en die literatuur werd pas vrij recentelijk ontdekt. In Nederland verzet de musicoloog Jan Zwart zich tegen deze moderne interpretaties. Het is niet alleen voor Jan Zwart jammer, dat de literatuur uit Bachs tijd zo beknopt is. Gottfried Walther en Johann Mattheson zijn de enige getuigen waarop Zwart zich kan baseren. Tegen de muziekwetenschap van deze tijd mag Jan Zwart zich nu verdedigen op een congres in de Bach-stad Leipzig. Zwart zal daar heel wat jonge musicologen tegenover zich ontmoeten, en het is te hopen dat hij zich van hun jongste studieresultaten op de hoogte heeft gesteld. Want de speurders naar de 'authentieke' Bach hebben de laatste jaren niet stilgezeten. Ook zij hebben Walther, Mattheson en Czerny als basis gekend. Maar zij hebben die gebruikt voor actieve, vooruitstrevende onderzoekingen, en niet op emotionele basis. \door | Gerard Verlinden