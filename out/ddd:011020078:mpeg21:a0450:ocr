'Regionale radioreclame zorgt voor herkenbaarheid' Radio Noord Het gaat beter dan vooraf was ingeschat met de reclame op de regionale radio. Directeur/hoofdredacteur Klaas de Vries van Radio Drenthe spreekt zelfs van een "succes". Zijn collega Roel Dijkhuis van Radio Noord "moet eerst zien wat er straks op de giro-rekening van Radio Noord wordt bijgeschreven". Maar ontevreden is hij niet. Wel voorzichtig. Niet de sla, ger en de fietsenmaker om de hoek wenden zich met hun boodschappen tot de regionale omroe-1 pen, maar juist de grotere bedrijven. De kosten van de commercials en de onbekendheid met het fenomeen regionale radioreclame zijn daar debet aan. Maar desondanks heerst er tevredenheid aan de Beilerstraat in Assen en het Martinikerkhof in Groningen. Sinds 1 januari dit jaar mogen de dertien regionale omroepen reclameboodschappen uitzenden. Radio Drenthe en Noord doen het sindS 1 maart. In Assen was vooraf een miljoen gulden aan inkomsten begroot. De werkelijke inkomsten zullen, zo luidt de verpachting, ietsje hoger uitvallen. Groningen' berekende aan inkomsten 1,2 miljoen, "een bedrag dat wel gehaald zal worden" Harry Koenen - General Manager staat op zijn visitekaartje - is belast met het binnenhalen van adverteerders voor Radio Noord. Koenen: "Niemand wist vooraf wat de mogelijkheden waren met regionale radioreclame. Maar vanaf het eerste moment kwamen de adverteerders binnenlopen zonder dat we aan actieve promotie deden. En we hebben nu al contracten binnen voor het volgende jaar." Toch zouden de twee omroepen graag wat meer 'echte' regionale adverteerders strikken. Klaas de Vries: "Door regionale reclame wordt de omroep versterkt, want de uitzendingen worden herkenbaarder voor de luisteraars." Dat neemt niet weg dat pogingen om de landelijke adverteerders te lokken, niet wordt nagelaten. Hiertoe is de BV Omroepreclame Nederland opgericht. Want waarom zou Albert Heijn wel op de Hilversumse en niet bij de regionale zenders, gezamenlijk toch goed voor zo'n 2,5 miljoen luisteraars, willen adverteren? Een regionale commercial kost niet niks en is al snel te duur voor de plaatselijke bloemenhandelaar: ƒ 2.000,- tot ƒ 3.000,-. Daar komen de uitzendkosten nog overheen. De prijs hiervan hangt af van het tijdstip van uitzenden. Na het nieuws van vijf uur en voor het nieuws van zes uur - daar tussenin zendt Radio Noord vooral nieuws uit - kost het ƒ 4,50 per seconde. Er luisteren dan gemiddeld 22.500 mensen. Dat is in vergelijking met andere uitzendingen niet zo heel veel. 's Morgensvroeg, er luisteren dan 48.000 mensen, kost een seconde reclame ƒ 9,63. Voor advertenties tijdens de zaterdagochtendprogramma's, die het best worden beluisterd, wordt ƒ 13,95 en ƒ 15,66 in rekening gebracht. Wie per jaar meer dan 6000 seconden (een uur en veerig minuten) koopt, krijgt tien procent kwantumkorting. De reclame-inkomsten vormen een welkome aanvulling op de karige budgetten van de regionale radiomakers. Zij krijgen echter niet alles. Een deel van de opbrengst wordt bijgeschreven op de giro-rekeningen van de regionale dagbladuitgevers. Dit om de inkomstenderving voor de kranten te compenseren. Het Nieuwsblad van het Noorden en de Drents Groningse Pers (uitgever van het Gronings Dagblad en het Drentse Courant) nemen als vennoot deel in de exploitatiemaatschappijen die belast zijn met de reclameverwerving. Ongeveer de helft gaat naar de kranten, die vriendelijk dank-je-wel zeggen. Roel Dijkshuis zegt "principieel" heel erg tegen een dergelijke constructie te zijn, maar vindt dat er in de praktijk op een heel plezierge manier met de kranten wordt samengewerkt. Klaas de Vries is er ook helemaal niet gelukkig mee. "In het begin had ik er een beetje de pest over in, maar dat hielp natuurlijk geen donder. Het zijn de regels van minister D'Ancona en daar hebben we ons aan te houden." De reden dat de dagbladuitgevers mee mogen eten uit de ruif is dat de radiomakers op deze manier hopen te voorkomen dat de dagbladen zelf regionale radiozenders gaan opzetten. De radiomakers weten heel goed dat de krantemakers aan het langste eind zullen trekken omdat die club nu eenmaal over meer geld beschikt. In de loop van volgend jaar zullen D'Ancona, de dagbladuitgevers en de regionale omroepen nieuwe afspraken moeten maken over de verdeling van de reclamegelden. De huidige regeling geldt tot 1 januari 1994. Of de kranten na die datum nog steeds mee mogen profiteren is de vraag. De regionale omroepen zullen zeggen: 'als het even kan, niet'. De dagbladuitgevers: 'als het een kan, wel'. Maar een verdere, plezieringe, samenwerking tussen de radio en de krant is ook mogelijk. Klaas de Vries en Roel Dijkhuis sluiten niets uit. ROB ZIJLSTRA