KERKNIEUWS Ned. Herv. Kerk. Bedankt voor Kampen ds. J. H. van der Wal te Wageningen. INZEGENING DS. TEN ROUWELAAR In Amsterdam. Men zendt ons het volgende verslag van de plech« tigheid te Amsterdam: Op 2en Paaschdag werd ds. W. P. ten Rouwelaar, beroepen predikant te Zwolle, ingezegend te 10'/» uur in de Herst. Evang. Luth. kerk aan den Kloveniersburgwal te Amsterdam. Voorafgegaan doop vier predikanten in ambtsgewaad volgden pl.m. 45 ouderlingen en diakenen, waaronder drie kerkeraadsleden uit Zwolle, den jongen leeraar. Bij deze gelegenheid speelde Jan Zwart op hel magistrale kerkorgel Kriegmarsch der Priester van Mendelssohn. Het kerkgebouw was gevuld met pl.m, 1200 menschen. Ds. A. Klinkenberg sprak naar aanleiding van Lucas 24 : 27. Na de inzegening zong de gemeente „Vader sla hem steeds in liefde gade". Aan de handoplegging namen deel ds. Klinkenberg en ds. Neideck van Amsterdam, ds. Simon uit Gouda en ds. Treffers, Herv. pred. te Marken, de laatste als studievriend van den beroepene. Na afloop van den dienst kwam een talrijke schare van gemeenteleden den nieuwen leeraar gelukwenschen in de kerkeraadskamer. Het Luth. zangkoor verleende bij deze gelegenheid zijn welwillende medewerking onder dirigentschap van Jan Zwart. Ds. ten Rouwelaar zal 10 April 's morgens to Zwolle tot zijn dienstwerk worden ingeleid door ds. Klinkenberg J.Azn., secr. der algem. kerkcommissie, terwijl 's avonds zes uur de intrede plaats vindt.