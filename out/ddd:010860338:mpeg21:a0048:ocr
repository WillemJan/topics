Politieke voorkeur ingezonden In het NIW-commentaar (17 februari 1978) wordt rïfet Cidi een verwijt gemaakt dat het zich schuldig maakt aan politieke voorkeur en bepaalde politieke partijen bevoordeelt. Ik wil daar niet dieper op ingaan, aangezien ik mijn vreugde over de publikatie van het duidelijke boycot-zwartboek wil laten prevaleren. Maar toch wil ik even stilstaan bij de kritiek ten aanzien van de vermeende politieke voorkeur: Op de voorpagina van hetzelfde NIW is een artikel geplaatst: Joop den Uyl vindt inspiratie bij Herzl, het liefst nog wel met twee foto's erbij. Is dit nodig? Getuigt dit niet van een politieke voorkeur? Hoe komt u erbij deze twee personen met elkaar te vergelijken? Joop den Uyl voelt zich verwant met Theodor Herzl, schrijft u. Het is mij niet direct duidelijk waarin deze verwantschap bestaat. Ter verduidelijking wil ik slechts enkele zinnen citeren uit het boek: Great Jewish Personalities in Modern Times. (B'nai B'rith Great Books Series)., p. 251 e.v.: Martin Buber zegt daar naar aanleiding van het Eerste Zionistische Congres, over Herzl: „a countenance lit with the glance of the Messiah". Mordecai Braude: „Suddenly a compelling force had arisen, and he dominated vs with his extraordinary personality, with his gestures, marmer of speech, his ardor and vision". Baron de Hirsch: Hij gaf het volk een vaandel „and with a flag you can lead people where you will, even into the Promised Land". Het kan best zijn dat Den Uyl deze woorden bezigt, doch dat is voor u nog geen reden het op de voorpagina van het NIW te plaatsen, liefst nog met foto's. Op dezelfde voorpagina staat het artikel „Klaas de Vries naar de V.S.". Als doel wordt gesteld: „contact hebben met mensen die zich ook met deze problematiek bezig houden". Tevens wordt dan nog vermeld dat Klaas de Vries (PvdA) één der parlementaire initiatiefnemers is van het in oprichting zijnde parlementaire vriendschapscomité uit de Negen met hun collega's uit Israël. In Trouw van 14 februari 1978 staat echter de berichtgeving geheel anders: Steun gezocht voor Arabische standpunten, terwijl in dit artikel als doel wordt vermeld: „onder de leden van de Amerikaanse senaat begrip kweken voor de Arabische standpunten in het conflict met Israël". Er wordt gesproken over „het terugdringen van de Joodse Lobby". Men wil: „het gebrek aan effectief georganiseerde Arabische lobby in de U.S.A. ondervangen". Bovendien wordt nog aangehaald de bekende brief, die onder andere Klaas de Vries onderschreef, waarin president Carter werd verzocht militaire en economische druk op Israël uit te oefenen. Vanwaar deze geheel verschillende berichtgeving? Moest het PvdA-_id voor een aantal NIW-lezers uit PvaA-richting gespaard worden? Maar dan is er toch ook sprake van politieke, voorkeur en gebrek aan objectiviteit? Hoe is het mogelijk dat u een vergelijking tussen Den Uyl en Herzl afdrukt op de voorpagina van het NIW? . Hoe is het mogelijk dat u een persoon als Klaas de Vries, die naar Amerika gaat om „begrip te kweken voor de Arabische standpunten" pousseert als één der initiatiefnemers van het parlementaire vriendschapscomité met Israël? Wat zijn dit voor „vrienden"? Het lijkt mij dat hier het gezegde geldend is: Hoedt mij voor mijn vrienden, met mijn vijanden reken ik zelf wel af! Over de zure melk van het Cidi gesproken, is het NIW zelf altijd wel zo objectief en politiek onbevooroordeeld, of wordt er flink wat water in de melk gedaan? Tenslotte deel ik u mede dat ik uw blad zeer waardeer, doch meen dat in een democratische samenleving kritiek mogelijk moet zijn, eventueel middels is een ingezonden stuk. Benschop Mr. B. W. Marès Het opnemen van brieven in deze rubriek behoeft geen redactionele «-'Pul L.! instemming met de strekking daarvan te betekenen. Brieven worden *, ****J^*opgenomen indien de redactie de strekking voldoende interessant acht Tio - ' i' - om deze onder de aandacht van de lezers van het NIW te brengen, ï ' ': ~. waarbij zij zich het recht tot verkorting voorbehoudt. V- ' '•'.' 'J \ ' ' J