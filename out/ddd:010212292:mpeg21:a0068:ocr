De. kleine scholen. Aan de orde is dan een voorstel van het hoofdbestuur, dat van de vergadering de opdracht verzoekt om al die middelen aan te wenden, die er toe kunnen strekken, dat op de tegenwoordige een- en tweemansscholen voor gewoon lager onderwijs het aantal leerkrachten voor rekening van het rijk bepaald worde op twee, zoodra het leerlingenaantal 33 en op drie, zoodra dit 73 bedraagt. Uit de vergadering kwamen tegen dit voorstel vrijwel algemeen bezwaren naar voren. P.g. Van Gaasbeek (Utrecht) stelde de volgende motie voor: „De Alg. Vergadering, van oordeel, dat het aantal leerlingen per leerkracht thans te hoog te achten is, draagt het H.B. op, krachtig te bevorderen, dat de getallen der wet 1920 spoedig weder geldend worden." Een der andere afgevaardigden wees op den toestand van thans, waarbij soms één onderwijzer aan 48 kinderen zes leerjaren moet onderwijzen. Klaas de Vries (Hoofdbestuur) verdedigde het voorstel van het Hoofdbestuur, waarbij hij in de eerste plaats verklaarde, dat het H.B. het met de motie-Van Gaasbeek principieel wel eens was. Men moet echter ook iets praktisch doen en daarom heeft het H.B. dit voorstel gedaan. Ook bij de replieken bleek de tegenstand nog sterk, waarna het Hoofdbestuur, onder applaus, zijn voorstel intrekt. De motie werd daarna bij acclamatie aangenomen. Hierna ging men over tot de behandeling van een aantal voorstellen *van organisatorischen aard.