BULENCABARET NOG WEINIG HERKENBAAR Gebeurtenis: Cabaret. Groep: Bulenkabaret. Plaats: Spiegheltneater in Groningen. Programma: „Het Nachtkastje'*. Met: Clara Woldering en Klaas de Vries (eigen teksten). Muziek en begeleiding: Klaas de Vries. Regie: Han Duijvendak. Publiek: 130 (twee avonden). Bijzonderheid: S april landelijke première in Amsterdam; 26 en 27 april: terug in Spieghel. Die vreemde naam waaronder een nieuwe Groninger combinatie in het cabaret is gaan werken betekent niets, zeggen ze. Maar je hoopt in argeloze belangstelling wèl, dat hun programma iets te zeggen heeft. De' volle overtuigingskracht weten ze daarvoor niet als bewijs te deponeren. Het voordeel van de twijfel krijgen ze wat mij betreft mee, vooral voor het stuk na de pauze. Dan wordt duidelijk, dat ze dingen bedoelen te melden over eenzaamheid, over de positie van de vrouw, over psychiaters en hun objecten. In pogingen deze thema's te verbinden komen ze soms met een erg goed nummer, een verrassende vondst of een prima grap. In die fase zijn Clara en Klaas het sterkst bezig, omdat ze je tenminste het vermoeden meegeven, dat ze iets van van zichzelf meedelen. De sfeer van eigen beleving en ervaring krijgt echter zo sporadisch gestalte, dat je met name vóór de pauze de indruk hebt dat ze druk in de weer zijn met dingen die buiten hen omgaan. Die onherkenbaarheid is kennelijk vervreemdend bedoeld. De achterhaalde sortering zwarte, sinistere en absurde humor leidt af en toe trouwens best tot iets geks, temeer omdat ze proberen afstand te nemen van het geijkte nummertjes-cabaret. Dit zoeken naar doorlopende lijnen valt te waarderen, vooral omdat ze met succes langdradigheid weren. Kleine scènes, liedjes, monologen en een enkele dialoog zorgen heus voor voldoende variatie, maar de kwaliteit van de teksten schiet vaak te kort, zowel in sterkte als in helderheid van de parodie. De vlucht in het dolle leidt meermalen tot de conclusie dat ze maar wat staan te doen, omdat het toch nergens over hoeft te gaan. De snelle rolverwisseling die ze beoefenen (een uitstekend idee, overigens) levert maffe, bizarre momenten op. Het Bulenkabaret verbergt zich echter nog te veel achter deze mallotigheid. Als typerend euvel van vele cabaretgroepen blijkt ook hier dat een nummer meestal niet helemaal af is als het uit is. Te zelden — zoals in die tekst van een eenzame vrouw — is het puur en raak. De ironische zelfkritiek die ze scheutig serveren, draagt daar nauwelijks iets toe bij. De presentatie is nogal eenvormig, ondanks ongeremd enthousiasme. Klaas de Vries hangt op overdadige wijze de pias uit en zet mooie muzieken te fors aan. De regie had ook wat meer aandacht kunnen besteden aan zijn dictie. Clara Woldering ramt een aantal nummers er stevig in, maar ze zou iets minder op vedette-maniertjes mogen leunen. Ze heeft persoonlijkheid, maar ook in haar geval verwacht je dat een regisseur meer accenten inkleurt, zeker in de mimiek. JACQUES J. d'ANCONA