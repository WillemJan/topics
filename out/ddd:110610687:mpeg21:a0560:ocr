Zware kritiek enquêtecommissie op controle-orgaan REKENKAMER HEEFT GEFAALD „Ten onrechte honderden miljoenen aan beleggers uitgekeerd" door PIETER NIJDAM en EMILE BODE DEN HAAG, woensdag Het onkreukbaar geachte bolwerk, de Algemene Rekenkamer is van haar voetstuk gevallen. „Van een aureool is niets meer over," zegt de onder-voorzitter van de parlementaire enquêtecommissie bouwsubsidies Jos van Rey. De Rekenkamer, die de inkomsten en uitgaven van het Rijk controleert, heeft wat betreft de controle op de subsidies voor volkshuisvesting volkomen ge- faald. Van Rey zegt spottend „Over de ƒ 10.000 taxikosten die Ed Nijpels tijdens de kabinetsformatie in 1982 maakte, werd door de Rekenkamer indertijd heel moeilijk gedaan. Maar waarschuwingen, onder meer van de accountant Wedel die bij het ABP was gedetacheerd, dat miljoenen aan subsidies ten onrechte werden uitgekeerd, heeft dit college jarenlang genegeerd." Datzelfde geldt overigens ook voor het ministerie van Volkshuisvesting. De enquêtecommissie noemt de controle van de Rekenkamer op de toepassing van de subsidieregelingen '68 en 75 „volstrekt ontoereikend". Wat betreft de omzetting van koopwoningen in premiehuurwoningen laakt de commissie het feit dat de Rekenkamer geen aandacht wenste te schenken aan de omzetting. omdat volgens het college de regels zodanig waren aangepast dat gewraakte transacties niet meer konden voorkomen. „De Rekenkamer lijkt tot voor kort niet te heseffen dat de gevolgen van gemaakte fouten hijzonder lang kunnen doorwerken." aldus het bikkeiharde oordeel van de commissie. Voorzitter mr. Klaas de Vries licht dit toe: ~\Ve weten dat dit boude taa! is, maar anderzijds vonden we wel dat het uitgesproken moest worden. Het was onze taak dit op te schrijven, in plaats van het met de mantel der liefde te bedekken." O (Links) Klaas de Vries: „Het was een klus van jewelste." ■ (rechts) Jos van Rey: „Paulis, wie is dat?"