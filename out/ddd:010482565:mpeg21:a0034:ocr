Amsterdam. Het proces tegen Klaas de Vries. Een geestdriftige vergadering van de Roode Hulp in Bellevue. — Klaas de Vries met een donderende ovatie begroet. — De meening van Mr. Simon de Jong over het proces. VERSTERKT DE ROODE HULP. De Roode Hulp had in een der zalen van Bellevue een vergadering aangekondigd, waar het proces tegen Klaas de Vries zou worden besproken. Niemand had kunnen vermoeden, dat De Vries zelf, op c vergadering het woord zou kunnen verren. Dit is echter wel geschied. De justitie heeft haar prooi moeten loslaten. Zijn aanwezigheid heeft deze vergadering natuurlijk een bijzondere beteekenis gegeven. Er heerschte een geestdriftige stemming in de zaal, die nagenoeg geheel bezet was. Nadat de voorzitter bij de opening een kort woord had gesproken ter inleiding en had gewezen op het in dit tijdsgewricht zoo noodzakelijke werk van de 1.R.H., kreeg partijgenoot Buijs, de oude Buijs, zooals wij hem noemen, het woord. In een korte, doch geestige rede, wees hij op de leugens in de burgerlijke en sociaal-democratische pers over de „terreur" in Den lip en Landsmeer. Het beste bewijs van deze leugen leverde de aanwezigheid van vele tegenstanders uit Den lip, die daardoor ten volle hun sympathie met de actie van het boeren-comité aan den dag legden. De agit-proptroep uit De lip voerde daarna drie scènes op, die betrekking hadden op de actie van het boeren-comité in Hpendam en op de propaganda voor de revolutionaire pers. Deze scènes sloegen geweldig in.