Zes nieuwe spelers bij Heerenveen HEERENVEEN - Ondanks een chronische geldkrapte is Heerenveen er in geslaagd zijn A-selectie voor het komende seizoen te verbreden, en naar gehoopt wordt ook te versterken. Het vertrek van Peter Eimers, Berend Negerman, Jan de Boer, Henk Koetje en Ko Nederhoed werd gecompenseerd met het aantrekken van René Smit en Bert Gotink (beiden gehuurd van Go Ahead Eagles), Gerard Marsman (van amateurkampioen Rohda Raalte overgekomen), Boy Nijgh (geleend van de FC Groningen), Klaas de Vries (aangetrokken van tweede klasser Harlingen) en Ulbe Buwalda (doorgestroomd uit het C-team van Heerenveen). Ondanks dat amateurinternational Gerard Marsman al heel veel hoogtepunten in zijn carrière heeft meegemaakt (twee keer kampioen, een keer kampioen zondagamateurs van Nederland, algemeen kampioen van Nederland, een indrukwekkende toernee, met het nationale amateurelftal door Indonesië) heeft hij ambities genoeg om het op zn 28ste nog in het betaald voetbal te wagen. „Ach ja, dit heb ik nog niet ervaren," is de laconieke reactie van de in Raalte wonende onderwijzer Marsman. Problemen bij de overgang van amateurs naar semi-beroepsvoetballers heeft hij niet gekend. „Je voetbalt allemaal en dan komen al gauw de verhalen. Ik voel me helemaal thuis bij Heerenveen." Het publiek maakte voor het eerst kennis met hem in het eerste en tevens zwaarste oefenduel, namelijk tegen AZ '67. Algemeen was men van oordeel dat hij uitstekend debuteerde als rechter middenvelder. Dat geldt in niet mindere mate voor zijn collega op links, René Smit, een 20-jarige installateur uit Zutphen. René is een technisch begaafde voetballer en sterk aan de bal. Bij de jeugdselectie van Go Ahead en later bij de A-selectie speelde René linker spits, maar bij Heerenveen bleek nij ook een sterke aanvallende middenvelder te zijn. „Tegen AZ heb ik heerlijk gespeeld. Ik houd van tecnnisch voetbal en met dit team van Heerenveen hebben we wel mogelij kiieden," aldus René Smit, wiens carrière bepaald niet over rozen is gegaan. In de Deventer periode scheurde hij zn kniebanden en vorig jaar tijdens de eerste oefenwedstrijd met het C-team brak hij een kuitbeen. Hij heeft hoge verwachtingen van dit seizoen. Eén jaar jonger is Bert Gotink, van beroep kok. In Deventer zat hij vorig jaar bij de A-selectie, waar trainer Van Brussel hem leerde kennen. Gotink speelt op links en het maakt hem dan verder niet zoveel uit op welke plaats. „Maar het zal wel moeilijk worden om een vaste plaats te krijgen, want er lopen bij Heerenveen meer goeie spelers rond; dat heb ik al wel bekeken." Bert Gotink, zowel als René Smit gaan, zodra de competitie van start gaat, twee keer bij hun oude club Go Ahead trainen en twee keer in Heerenveen. Boy Nijgh is 24 jaar en viel bij de amateurs op als een scherpschutter. Eerst in Valthermond, later in Stadskanaal. Bij Heerenveen waren zijn kwaliteiten al enkele jaren bekend, maar het lukte steeds niet om hem te contracteren. FC Groningen slaagde er wel in, maar Boy kon voor het komende seizoen geen vaste plaats in de hoofdmacht worden gegarandeerd, vandaar dat hij gaarne aceoord ging uitgeleend te worden aan Heerenveen. HTS-student Klaas de Vries heeft weliswaar problemen gekend bij de overgang van amateurs naar de semi-profs, maar in de oefenperiode is hij flink in niveau gestegen. „Ik doe m'n best en dan zie ik wel hoever we komen," aldus de nuchtere Klaas de Vries. Ulbe Buwalda is geen onbekende in het Heerenveen-tenue. Hij speelde vorig seizoen al in het C-team. Deze 21-jarige CIOS-student wordt tweede doelman achter Hiddo Reys.