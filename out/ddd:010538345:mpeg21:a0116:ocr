AMSTERDAM Sem Dresden neemt afscheid Hartelijke huldiging na de einduitvoering van het Amsterdamsche Conservatorium De directeur van het Amsterdamsche Conservatorium, de heer Sem Dresden, heeft Dinsdagavond afscheid genomen als directeur en hoofuleeraar, wegens zijn vertrek en benoeming als directeur van het Koninklijk Conservatorium voor muziek te 's-Gravenhage. Ook mevrouw Dresden heeft afscheid genomen als hoofdleerares. Na de einduitvoering van het Conservatorium zijn de heer en mevrouw Dresden op uitermate hartelijke wijze gehuldigd en in de cadeaux en de bloemen gezet. Als eerste spreker beklom de heer De Bruin van Melis en Mariekerke het podium, om namens het bestuur den scheidenden directeur hulde en waardeering te betuigen. Zijn hartelljken dank deed hij vergezeld gaan van fraaie geschenken. De heer Willem Andriessen, de opvolger van den heer Dresden, sprak allereerst mevrouw Dresden toe. Behalve haar groote verdiensten als hoof dieet ares. memoreerde hij de sfeer, die zij thuis wist te scheppen, waardoor haar man zijn taak op het Conservatorium zoo uitnemend kon vervullen. Een mand bloemen vergezelde zijn vriendelijke en hartelijke woorden van dank Zich hierop richtende tot den scheidendan directeur, gewaagde hij van het vele, door den heer Dresden tot stand gebracht, dank zij zijn scherp inzicht, zijn grooten muzikalen talenten en zijn ongebreidelde werkzaamheid, die hij steeds ir* dienst van het Conservatorium, zijn leerkrachten en leerlingen stelde. Gevoelens van genegenheid, respect en ware vrienaschap zijn het beste geschenk, dat we u kunnen bieden. Wij voegen daarbij echter esn Perzische shawl. Moge Den Haag jarenlang van uw artistieke gaven profiteeren. (Applaus). Namens de vereeniguig van leerkrachten van de muziekschool sprak de heer H. Leydensdorff. Prof. dr. H. Smeijers, uit Utrecht, die als gecommitteerde van de regeering het werk van den heer Dresden van natiij had leeren kennen, memoreerde de groote verdiensten van den scheidenden leider. Ook uw Haagsche taak, aldus spr., zult gij ongetwijfeld met hetzelfde enthousiasme vervullen en ik wensen u alle succes. Dr. Hendrixs, directeur van de afdeeling Onderwas ten stadhuize van Amsterdam, sprekende namens het gemeentebestuur, gaf uiting aan zyn groote bewondering voor het werk van den heer Dresden. Leerlingen van de verschillende klassen voerden nog het woord, boden daarbij bloemen en geschenken aan en aetuigden van hun waardeering voor hun directeur, waarna de heer Dresden bewogen dankte voor deze hulde, hem brj zijn afscheid gebracht.