KUNSTENAARS WERKTEN VOOR REGERING Zoals bekend, heeft de regering voor dit jaar wederom opdrachten aan Ned. kunstenaars verstrekt. Ten departement* van 0., K. en W. zijn thans binnengekomen: Een Ned. opera, getiteld „Philomela", tekst Jan Engelman, muziek Willem Andriessen. Het gegeven is ontleend aan Ovidius' „Metamorphosen". Waarschijnlijk wordt het werk als première in September in Amsterdam ten tonele gebracht. Èen toneelstuk van A. Defresne, voorlopig getiteld: „1948". Het stuk begint met een schrijver, die een stuk moet schrijven. Hij roept daarbij verschillende beelden op en deze verschijnen dan ten tonele. De eindconclusie is, dat het gezin de kern van leven en maatschappij uitmaakt. Een toneelstuk van Jan Derks, dat het regeringsjubileum behandelt. Dit stuk voor brede lagen der bevolking draagt natuurlijk een populair karakter en is zeer geschikt om in een openluchttheater te worden opgevoerd. Met het Volkstoneel wordt over opvoering onderhandeld. Vermeld dient nog de aan Ben v. Eysselsteyn gegeven opdracht: deze schrijver is thans bezig met het schrijven van „De Bazuinen van Jericho". dat zich ook goed leent om door amateurs te worden gespeeld. Ten slotte een officieel jubileumsgedicht van prof. dr. W. A. P. Smit, waarvoor Dick van Gelder een rand maakte en een gedenkplaat in vier kleuren met tekst van Bertuï Aafjes en Piet Worm. Te Bergambacht is Woensdagmorgen de 54-jarige landbouwer J. Oskam van :en hooiwagen gevallen, waardoor hij zijn halswervel brak en overleed. De overledene was voorzitter van de polder Berg-Ambacht.