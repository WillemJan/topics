MUZIEK CONCERTEN OP DE VIJFDE MEI Zaterdag om 20.15 uur begint in de Grote Kerk in Maassluis de orgelbespeling door Feike Asma, die zijn programma geheel op de Bevrijdingsdag heeft afgestemd. Hij speelt op het beroemde Garrelsorgel in deze kerk werken van Jan Zwart, Willem Mudde, G. Martini, John Buil, J. A. van Eijken, Louis Vierne, J. Chr. H. Rinck en een eigen werk, een Hollandse Rhapsodie. Er wordt besloten met het zingen van het Wilhelmus. *** In de Kathedrale Basiliek Sint Bavo in Haarlem is om 15 uur de organist Jan Raas te horen. Hij speelt werken van Jacob Bijster — een op deze dag zeer toepasselijk vrijheidslied in de vorm van groots opgezette variaties en dubbelfuga over het bekende ValeriusSed „Merck toch hoe sterck" — Maurice van Elven, César Franck, Louis Verne en een eigen compositie (Preludium, fuga en variatie). Dit laatste werk kan worden gezien als een eigentijds muzikaal commentaar op wat Ferrucio Busoni precies honderd jaar Seleden componeerde uitgaande van Chopins Prelude in c. an Raas, organist aan de Mozes en Aaronkerk in Amsterdam, is hoofdvakdocent orgel aan het Maastrichts Conservatorium. Klaas Jan Mulder (orgel) en de Chr. Muziek en Showband Juliana verzorgen het muzikale gedeelte van de bevrijdingsherdenking in de Sint Joriskerk in Amersfoort. Hier spreekt bovendien Mr. Schakel-Noordeloos over het onderwerp „Wat betekent bevrijding?" Aanvang 15.30 uur. Er worden radio-opnamen gemaakt. | Klaas Jan Mulder \