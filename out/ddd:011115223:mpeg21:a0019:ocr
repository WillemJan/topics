Kostelooze behandeling van lupuslijders? Het praeadvies van B. en W. op een voorstel van raadsleden. B. en W. hebben praeadvles uitgebracht op het'voorstel van de raadsleden Sajet, Dóuwes, mevr. van Blitz-Bonn, mej. Crielars, Klaas de Vries, mevr. Tilanus en Lisser, luidende: „Ondergeteekenden stellen voor, de behandeling van te Amsterdam wonende patiënten aan de gemeentelijke lupuspolikliniek kosteloos te doen geschieden." Er werden onderhandelingen gevoerd met de ziekenlondsbesturen aangaande de mogelijkheid om de behandelingskosten, voor zoover betreft aan lupus lijdende leden dezer fondsen, voor rekening daarvan te nemen. De verschillende besturen hebbenzich bereid verklaard de door de Gemeente in rekening gebrachte kosten voor bestraling aan hun leden te vergoeden.^ Aangezien zij, die aanspraak kunnen maken op kostelooze geneeskundige hulp van gemeentewege, ook voor lupus reeds kosteloos behandeld worden, is praktisch verkregen, dat patiënten, die niet tot betaling in staat zijn, om financieele redenen niet van behandeling verstoken behooren te blijven, daar bovendien de Nederlandsche Vereeniging tot hulp aan lupuslijders zich bereid heeft verklaard, evenals tot dusver geschiedde, steun te verleenen aan hen, die zioh de behandelingskosten moeilijk kunnen getroosten. Het wil B. en W. voorkomen, dat door deze regeling alle denkbare bezwaren tegen de van gemeentewege gevraagde vergoeding voor lupusbehandeling zijn opgeheven. Dit is ook het oordeel van twee raadsleden, die het voorstel mede hebben onderteekend, mej. Crielars en den heer Douwes, die bij de nadere besprekingen in de Kommissie van bijstand te kennen gaven zich met de bovenvermelde regeling te kunnen vereenigen en derhalve op handhaving van het voorstel verder geen prijs stelden.