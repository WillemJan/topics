KUNST EN LETTEREN. MUZIEK. „Amsterdamsche Kunstkring voor Ailen" „De Bohemers en Willem Andriessen". De uitvoering van bovengenoemde vereeniging op Dinsdagavond, droeg een eenigszlns feestelijk karakter. De voorzitter van het bestuur deelde bij den aanvang mede, dat ook „de Kunstkring" de 500ste uitvoering in Nederland van het „Bolicemsch kwartet" wilde gedenken. Vandaar de reusachtige lauwerkrans, welke op het 'podium, vóór de vier lessenaars prijkte. Met buitengewoon talrijk publiek reageerde op deze toespraak door de vier kunstenaars, Karel Hoffmaim, Josef Suk, Jiri Hereld en Ladislav Zelenka, benevens Willem Andriessen, bij hun verschijning met een geweldig applaus te begroeten. De uitvoering begon met het kwintet in f kl. t. van César Franck, gevolgd door het kwartet in B gv. t. van Jos. Haydn. Gedurende de pauze had in de solistenkamer een kleine plechtigheid plaats. De voorzitter van „de Kunstkring" sprak den kunstenaars eenige hartelijke woorden toe er op wijzende dat door het artistiek optreden van „de Bohemers" de smaak voor kwartet-spel in Nederland sterk is toegenomen. Als aandenken bood hij den kunstenaars vier kunstvolle etsen van den schilder Harting aan. Na de pauze brachten de Bohemers met Willem Andriessen het kwintet op. 81 van Dworsjak ten gchoore. In deze Slavische muziek waren de Bohemers op hun best. het werd een grandiose uitvoering. In de beide kwintetten was Willem Andriessen met zijn virtuoos pianospel een benijdenswaardige partner. In het kwintet van César Franck hadden we liever een Fransche vleugelpiano, b.v. een „Pleycl" gewenscht. HERMAN VENVERLOO,