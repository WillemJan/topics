Ned. Ouderraad bij het Openb. L.O. Samenkomst te Utrecht De Ned. Ouderraad bij het o.l.o. kwam in het stadhuis te Utrecht in huishoudelijke zitting bijeen, onder leiding van den voorzitter, den heer N. M. H. Lousberg te Utreoht. Vertegenwoordigd waren 362 oudercommissien. Ook de adviseur, de heer Klaas de Vries, van Amsterdam was aanwezig. In zijn openingswoord heeft de voorzitter gewezen op de groote moeilijkheden waarvoor men heeft gestaan. Er is toenemende belangstelling voor het werk. De secretaris braoht daarna uitvoerig verslag uit van de met den minister van onderwijs gevoerde besprekingen. Dit en het financieele verslag va.n den penningmeester werd goedgekeurd, evenals de begrooting voor 1936/'37. Het voorstel inzake reglementswijziging werd verworpen met deze uitzondering, dat de ledenraad voortaan elk jaa» zal vergaderen. De overige voorstellen werden of aangehouden of verwezen naar den bestuursraad. De bestuursverkiezing had tot resultaat dat gekozen werden tot voorzitter N. M. H. Lousberg te Utrecht; le secretaris W. Nieuwhoff, Den Haag; penningmeester H. van Dalfsen Sr. te Hilversum; 2e secretaris P. G. den Boer te Utrecht; 2e voorzitter R. van der Horst te Arnhem en tot overige leden van den bestuursraad: D. H. den Beer te 's-Gravenhage; Y. Hartog te N. Beemster, M. C Hellwig te Maastricht, F. de Boer te Leeuwarderadeel, mevr. A. C. v. d. Bom—De Jong te Rotterdam, H. J. Pelle te Arnhem, W. Steenis te Amsterdam, j. C. de Glopper te Rotterdam, Th, Henrar te Amsterdam. Tot adviseurs werden herbenoemd de heeren Klaas de Vries te Amsterdam en ds. A. H. v. d. Hoe, Herv. predikant te Hem.