Zwitsers slaan laatste 300 meter hun slag Plan Wagtmans valt in duigen ADENAU — Oscar Plattner kreeg wat Rini Wagtmans verwachtte. De coach van de Zwitserse wielerbond beleefde de grootste dag van zijn leven. Twee man op het erepodium, kampioen Gilbert Glaus en Stefan Mutter (derde), met op de vierde plaats Richard Trinkler. Slechts de Pool Krysztof Sujka kon zich, als tweede, tussen het Zwitserse trio dringen. Een ongekend en onverwacht Zwitsers succes, waar eigenlijk de Nederlandse coach Rini Wagtmans op had gerekend en dat ook had laten weten. Theo de Rooy was als elfde niet alleen de beste man uit de stal van Wagtmans, hij was tevens de enige die een werkelijke kans op een ereplaats heeft gehad. Tot 300 meter voor de finish namelijk voerde hij het veld aan. Met de eindstreep al in zicht viel het hele peloton hem op de nek. Tien man nog passeerden de 21-jarige Utrechter. De prijzen werden zaterdagmiddag op de Nürburgring pas aan de streep verdeeld en daar was weinig te halen voor de Nederlanders. Dat laatste gevecht, een massale eindsprint van een grote groep, was in wezen even onverwacht als het geweldige resultaat van de Zwitsers. Op de 'zaterdagmiddag echter had het gevreesde parkoers, noch de koude wind een afscheiding kunnen brengen. Sterker nog, er is in feite maar een man geweest, die heeft geprobeerd van het wereldkampioenschap op de weg voor amateurs iets anders te maken dan een afvalwedstrijd. Die man was de Belg Fons de Wolf, die een veertig kilometer alleen reed. De Wolf heeft een vlakke wedstrijd nog enige allure gegeven. Zijn aanval in ieder geval was een bewijs van moed die verder niemand heeft durven tonen. Op acht kilometer voor het einde werd de Belg, die een grootste voorsprong van ruim een minuut had bezeten, teruggepakt door een grote groep waarin de ploegen van Nederland en de Sovjet-Unie het meeste iaeerswerk hadden gedaan. De Wolf heeft in feite het hele Nederlandse plan in de war gestuurd. Zijn aanval vond plaats vlak voor Ooster- Bosch, De Rooy of Maas in de slag hadden moeten gaan. Wagtmans wilde zijn ploeg ongeveer twee-derde van de wedstrijd verdedigend laten rijden en daarna aanvallen, via, bij voorkeur, Oosterbosch. Toen echter de verrassingsaanval kwam, was het Nederlandse zestal al gereduceerd tot een kwartet. Hassink, die mede op advies van Wagtmans, op een te zwaar verzet had gegokt, stond op het punt van opgeven. Van Meer was al eerder tussen de naamlozen terecht gekomen. „Wij waren verrast", verklaarde Bert Oosterbosch, „wij hadden gedacht iets verder aan te vallen, op een stuk waar de weg omhoog ging. Maar De Wolf sloeg op het vlakke toe, op een moment dat de groep was stilgevallen. Hij had meteen een mooi gat en in het begin hebben zijn ploeggenoten de boot goed voor hem afgehouden. Toen er in de laatste ronde in het peloton werkelijk gekoerst werd, heeft hij het niet lang meer volgehouden. Ruim tien kilometer voor het einde moest De Wolf zijn illusies opgeven. De strijd van de amateurs was weer helemaal open. Een reeks pogingen, ook van Oosterbosch en Maas, leverde niets op. De Nederlandse favoriet waagde zijn laatste kans op minder dan vijf kilometer voor het einde van de rit, die werd afgelegd met een gemiddelde van bijna 39 kilometer. 'De groep en met name Stefan Mutter, die opvallend veel belangstelling toonde voor het achterwiel van de rossige Nederlander, haalde Oosterbosch terug. Daarop probeerde De Rooy het en bij het ingaan van de laatste kilometer had hij nog steeds vijftig meter. „Ik heb niet op of omgekeken in die laatste drie kilometer. Ik ben alleen maar zo hard mogelijk doorgegaan. Op een paar honderd meter voor de streep werd ik gepakt. Jammer, er was niets aan te .doen. Ik was niet kapot. Ik had mij zeker niet geforceerd." Dat had Gilbert Glaus ook niet. Wanneer er tijdens de wedstrijd al werkelijk gewerkt werd door de Zwitsers, liet hij het voornamelijk over aan Stefan Mutter en Kurt Ehrensperger. Richard Trinkler, de vierde man uit de Zwitserse honderd-kilometerploeg meldde zich ook pas in de laatste kilometers. Daar ging het om ten slotte, want de bewering van Rini Wagtmans dat Nederland zich als wielernatie niet voor schut had laten zetten en bijna een wereldkampioen had gekregen, sneed weinig hout. Een half uur na de rit was ieder al de poging van De Rooy (elfde), de aanvallen van Oosterbosch (34e) en Maas (21e) in de laatste ronde, het afstopwerk van Pirard (36e) ten gunste van De Rooy en het dappere maar kansloze volhouden van Van Meer (86e) vergeten. Wereldkampioenschap bij de amateurs: 1. Gilbert Olaus (Zwi) 182,5 km in 4 uur 41 minuten en 47 seconden 2. Krzystof Sujka (Pol) z.t. 3. Stefan Mutter (Zwi) z.t 4. Richard Trinkler (Zwi) 4.41.47 5. Fausto Stte (Ita) 6. Henning Jorgensen (Den) 7. Tadeusz Wojtas (Pol) 8. José Luis Rodriguez (Spa) 9. Alexander Averine (Sov) 10. Juan Arroyo (Ven) 11. Theo de Rooy (Ned) 12. Jiri Skoda (Tsj) 13. Harry Hannus (Fin) 14. Claude Criquelion (Bel) 15. Sylvain Blandon (Fra) 16. Faustino Ruperez (Spa) 17. Ludek Mraz (Tsj) 18. Herbert Spindler (Oos) 19. Luigi Busacchini (Ita) 20. Gerard Dessertenne (Fra) 21. Jo Maas (Ned) 33. Fons de Wolf (Bel) allen in dezelfde tijd. 34. Bert Oosterbosch 4.41.47 36. Frits Pirard op 0.36 86. Jacques van Meer op 21.21. Arte Hassink gat op. Teleurstelling bij Rini Wagtmans en Herman Krott, Adrie Hassink moet de strijd staken wegens vermoeidheid.