Theo de Rooy strandt in zicht van de finish en moet titel aan Claus laten NÜRBURG - Slechts iets meer dan 200 meter scheidden Theo de Rooy zaterdagmiddag op de Nürburgring nog van de wereldtitel bij de amateurs. Op dat moment joeg het restant van het kwantitatief eens zo machtige peloton langs de dapper tegenstribbelende Oranje-renner. De volledig opgebrande heao-student uit het Drentse Erica moest vervolgens machteloos toezien hoe de Zwitser Gilbert Claus tot bijna ieders verrassing naar de wereldtitel sprintte. In zijn kielzog volgden de Pool Sujka (zilver) en Claus' landgenoten Mutter (brons) en Trinkler, die daarmee het overweldigende succes van de Zwitsers completeerden. Voor de laatste jaren nimmer met zoveel zelfvertrouwen aan deze individuele wegwedstrijd begonnen Oranje-equipe restte slechts de teleurstelling. Ook de troostrijke woorden van de ook al danig geschokte Rini Wagtmans konden die depressieve stemming aanvankelijk niet opheffen. Gedrogeerd immers door de eclatante triomf van drie dagen daarvoor in de ploegentrijdrit en de baude prognostiek die de vaderlandse wegcoach vervolgens uitdroeg, kwam de gemiste kans op ten minste een plaats op het erepodium als een schok. En dat gold niet slechts voor Theo de Rooy, maar in feite voor de voltallige ploeg. Op de Nürburgring betaalden de Nederlanders in feite de tol voor de superioriteit die zij in de weken voorafgaande aan dit titelgevecht zonder veel historie aan de dag hadden gelegd. Die verhoogde waakzaamheid bij de buitenlanders was er ook direct de oorzaak van dat elke demarrage van een Oranje-renner onmiddellijk werd beantwoord. De vooraf door Wagtmans als kampioen getipte Bert Oosterbosch had het in dat opzicht nog het zwaarst te verduren. „In de laatste ronde", bevestigde Stefan Mutter later, „heb ik constant aan het wiel van Oosterbosch gezeten. In Rijnland-Paltz heb ik nare ervaringen aan hem overgehouden". Met uitzondering van de dappere demarrage van De Rooy, die op drie kilometer van de eindstreep een alles-ofniets poging ondernam, waren alle Nederlandse vluchtpogingen daarom ook eigenlijk bij voorbaat tot mislukken gedoemd. „Maar het is nog altijd beter te sterven als een held dan af te gaan als een sul", oordeelde Wagtmans over de uiteindelijk zo teleurstellende afloop. „Wanneer iemand zo dicht bij de wereldtitel is en dan nog de overwinning uit handen moet geven, mag je gerust spreken van een sportieve tragedie. Vóór zover ik mij kan herinneren, is zoiets ooit eerder alleen Bitossi overkomen". De basis voor die verrassende ontsnapping werd in feite gelegd door Oosterbosch, die na zijn zoveelste aanval in de slotfase andermaal tot de orde werd geroepen. „Op dat moment", refereerde De Rooy naderhand, viel het tempo even stil en ben ik onmiddellijk keihard op de „13" doorgegaan". Het leek wel degelijk een vlucht met perspectief, maar enerzijds miste het voorin vertoevende Oranje-trio Oosterbosch. Maas-Pirard uiteindelijk toch de kracht eh het vermogen om net tempo te breken, anderzijds ontbeerde de veelvuldig schakelende De Rooy de pure macht om de coup te doen slagen. Jo Maas verontschuldigend: „Toch hebben we echt geprobeerd om de zaak af te stoppen, maar daar was geen bef innen aan omdat de Polen en Zwitsers eurtelings demarreerden". De manier waarop De Rooy zich op de Nürburgring desondanks de nodige faam verwierf, droeg er voor een niet gering deel toe bij dat de Nederlanders een sportief debacle bespaard bleef. Want daar zag het aanvankelijk wel degelijk naar uit, toen Jacques van Meer halverwege in de achterhoede verzeild raakte, Arie Hassink bij het ingaan van de zevende ronde gedesillusioneerd afstapte en Bert Oosterbosch door een schakelfout het contact met het inmiddels reeds danig uitgeholde peloton verloor. Voor Hassink kwam zijn opnieuw mislukte WK-optreden, zijn vijfde, des te harder aan, omdat hij niet geheel ten onrechte van de veronderstelling uit§aat dat hij niet meer voor een startewijs in aanmerking zal komen. Een van Nederlands meest succesrijke en karaktervolle amateurs moest nu vanuit de rennersbox toezien hoe Stefan Mutter op 300 meter van de eindstreep de sprint aantrok. Daar tekende zich het drama af voor Theo de Rooy, dit seizoen al winnaar van Rijnland-Paltz en de Ronde van Slowakije, en begon de victorie van Gilbert Claus, die zijn reputatie als afwachter volledig waarmaakte. Vanuit laatste positie begon de 22-jarige Zwitser aan zijn opmars naar de wereldtitel. Die massale eindsDrint vormde de boeiende apotheose van 'n aantrekkelijke finale die het kampioenschap als zodanig echter niet meer kon redden. Net zoals de wielerwereld deze wereldkampioen vermoedelijk even snel zal zijn vergeten als zoveel van zijn voorgangers. Voor'Rini Wagtmans restte slechts de schrale troost, dat de Nederlanders „niet als kemphanen tegenover elkaar hadden gestaan, maar eindelijk als ploeg hadden gereden". Aan zijn grootspraak van de dagen daarvoor wenste hij liever niet meer herinnerd te worden. NÜRBURG - De uitslag bij de amateurs was: 1. Gilbert Glaus (Zwi) 182.5 km in 4 uur. 41 min. en 47 sec, 2. Krzystof Sujka (Pol) z.t.. 3. Stefan Mutter (Zwi) z.t , 4 Richard Trinkler (Zwi) 4.41.47. 5. Fausto Stiz (Ita), 6. Henning Jorgensen (Den). 7. Tadeusz Wojtas (Pol). 8. José Luis Rodriguez (Spa), 9. Alexander Averine (Sov). 10. Juan Arroyo (Ven), 11. Theo de Rooy (Ned). 12. Jiri Skoda (Tsj), 13. Harry Hannus (Fin), 14. Claude Criquelion (Bel), 15. Sylvain Blandon (Fra), 16. Faustino Ruperez (Spa), 17. Ludek Mraz.(Tsj), 18. Herbert Spindler (Oos). 19. Luigi Busacchini (Ita). 20. Gerard Dessertenne (Fra), 21. Jo Maas (Ned), 33. Fons de Wolf (Bel). 34. Bert Oosterbosch (Ned) allen z.t. als Trinkler, 36. Frits Pirard (Ned) op 0.36, 86. Jacques van Meer (Ned) op 18.21. Arie Hassink gaf op.-. GILBERT CLAUS ■ ... geslepen winnaar die als kampioen echter toch niet lang in de herinnering zal blijven voortleven . . .