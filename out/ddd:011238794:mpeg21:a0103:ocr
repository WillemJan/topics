Toonkunstenaars huldigen Willem Andriessen (Van onze correspondent) De Koninklijke Nederlandse Toonkunstenaaisvereniging heeft in Den Bosch haar jaarlijks tweedaags congres gehouden. Hoogtepunten van de eerste dag waren een ontvangst ten stadhuize door wethouder dr. H. van Velthoven namens het gemeentebestuur van Den Bosch, een bezichtiging van de kathedrale basiliek van St. Jan en een concert dat door Het Brabants Orkest in Casino onder leiding van Hein Jordans werd gegeven. Dit concert werd met medewerking van de pianist Willem Andriessen besloten met de Variations Symphoniques van César Franck. Terstond hierna werd Willem Andriessen in verhand met zijn zeventigste verjaardag die hij onlangs vierde, gehuldigd door de voorzitter van Het Brabants Orkest, burgemeester Teyssen uit Waalwijk, door de voorzitter van de K.N.T.V., prof. Bernet Kempers en door de burgemeester van Den Bosch mr. H, I-ot'ff. zy hebben allen gewezen op de vooraanstaande plaats, die Willem Andriessen gedurende meer dan een halve eeuw in het Nederlandse muziekleven als pianist en pedagoog heeft ingenomen en op het vele schone, dat hij het Nederlandse volk ln brede kring heeft doen genieten. De woordem van hulde werden met fraaie bloemstukken, onderstreept. Een dankwoord en een toegift waren het antwoord van Willem Andriessen. Op de jaarvergadering werd prof. dr. Jos Smits van Waesberghe, die volgend jaar als algemeen secretaris zal aftreden, om zijn grote verdiensten voor de vereniging bij acclamatie tot erelid benoemd. De voorzitter wees in zijn openingsrede onder meer op de goede verstandhouding tussen de vereniging en het departement van O. K. en W„ die thans weer blijkt uit het feit, dat in het orgaan van deze vereniging als enige in Nederland de richtlijnen en bepalingen zijn opgenomen voor de erkenning van rijkswege van conservatoria, muzieklycea en muziekscholen met vakopleiding. Uit deze richtlijnen blijkt dat een vergaande herziening van het muzikale vakonderwijs op handen is.