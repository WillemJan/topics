Biologisch tuinieren met beendermeel en sluipwespen Door Sytse Singelsma APPELSCHA - Chemische bestrijdingsmiddelen en kunstmest hebben in deze tijden van milieuvriendelijk denken niet zon beste naam. Veel mensen willen ze eigenlijk liever niet gebruiken. In de beroepsmatig bedreven land- en tuinbouw is het afschaffen van die middelen en de overstap naar biologisch werken voor velen te groot, maar voor de hobbytuinier ligt dat wat eenvoudiger. Veel tuinliefhebbers zijn inmiddels dan ook biologisch gaan werken. Vaak zullen ze daarmee produkten van groothandel Europlant uit Appelscha in huis hebben gehaald. Het bedrijf beweegt zich al bijna 25 jaar op de biologische markt en dat is een groeimarkt, stelt mededirecteur Arme Jan Zwart vast. Het gebruik van bestrijdingsmiddelen kan voor een heel groot deel achterwege blijven, wanneer men goed bemest, aldus Zwart. Biologische gewasbescherming begint volgens hem bij de bemesting. Minerale kunstmest is oplosbaar in water. Wanneer een plant via zijn wortelstelsel water opneemt, wordt hij gedwongen alle componenten van de kunstmest op te nemen. Bij biologische mest kan de plant volgens Zwart selectief te werk gaan en naar behoefte die voedingsstoffen tot zich nemen waar nij op dat moment behoefte aan heeft. De meststoffen die Europlant op de markt brengt zijn niet in water oplosbaar. Voordeel daarvan is dat ze langer in de grond actief blijven, omdat er geen verliezen door uitspoeling optreden. In de mest zijn dierlijTie produkten als bloedmeel, beendermeel en verenmeel verwerkt. Aan de organische mest zijn micro-organismen toegevoegd. Die schimmels en bacteriÃ«n moeten voor een gezond bodemleven zorgen. In samenspel met de wortels maken de micro-organismen de onoplosbare voedingsstoffen geleidelijk aan oplosbaar. In de biologische mest zitten daarnaast sporenelementen die de plant naar behoefte kan opnemen. Zo zit er bijvoorbeeld silicium door. Dat zet zich af in de buitenste cellen van de plant, waardoor die harder worden. Dat maakt dat bladluizen het een stuk moeilijker hebben de celwand te doorboren. Bij biologisch tuinieren wordt de aanplant van monoculturen vermeden. Veel planten van dezelfde soort bijelkaar lopen meer gevaar ziek te worden of te worden aangevreten, dan wanneer ze in kleine aantallen zijn aangeplant. Schadelijke insecten kunnen zich explosief vermeerderen in een monocultuur en daar onherstelbare schade aanrichten. Veel insecten zijn voor hun voortplanting namelijk afhankelijk een bepaalde plantensoort. Hun larven voeden zich uitsluitend met het blad van juist die ene plant. Naarmate er meer planten van een soort bijelkaar staan, zal het voor eierleggende insecten gemakkelijker worden ze te vinden en er grote hoeveelheden eieren af te zetten. Staat een exemplaar tussen andere soorten, dan blijft hij eerder onopgemerkt. Een mengcultuur heeft daarnaast als groot voordeel dat er geen eenzijdige onttrekking van voedingsstoffen aan de bodem plaatsvindt. Natuurlijk kan er ondanks de meest uitgekiende bemesting nog van alles fout gaan in de tuin. Maar ook dan hoeft niemand volgens Arme Jan Zwart naar chemische middelen te grijpen. Insecten en ziekten kunnen ook biologisch bestreden worden. Het ophangen van nestkastjes rond de tuin kan wonderen doen. Voor een mezenpaar met jongen is geen rups veilig. Tegen de tijd dat de jonge vogels groot zijn, hebben de ouders duizenden rupsen naar het nest gesleept. Arme Jan Zwart van Europlant uit Appelscha. Foto LC Siep van Lingen Met hun legboor leggen sluipwespen hun eieren in de larven van schadelijke insecten. IK' witte vlieg, de schrik van menig tuinier, kan aangepakt worden met sluipwespen.