Mooi pony-concours Appelscha Het pony-concours, dat Hynstewille te Appelscha zaterdag voor het vijfde jaar in successie organiseerde in samenwerknig met de Nederlandse Ponyclub (NPC) heeft op het fraaie terrein aan de Kerkhofslaan uitstekende sport geboden. Een bijzonder geslaagde dag, met felle strijd van de ruiters en amazones in spe op alle vier onderdelen. Het publiek, dat voor een deel uil vacantiegangers bestond, was enthousiast over de door de pony-ruiters geleverde prestaties. In het springconcours â€žSpeel uw Spel", waarmede de dag werd besloten, steeg de spanning ten top. Zowel Froukje van Riezen uit Appelscha met Elegante als Monique Elderhorst uit Eelde met Golden Sunset, hadden in de toegestane 60 seconden 750 punten vergaard op de tien hindernissen van ongelijke waarde. Dat betekende barrage voor de eerste en tweede prijs. Nadat Froukje nu met liefst 860 punten uit de bus was gekomen, deed Monique nog wel een poging, doch bleef op 830 punten steken. Zodat de eerste prijs in Appelscha bleef. Op de derde plaats eindigde Arme Jan Zwart met Goldy (730 pnt), Marcel Marree werd vierde met 700 pnt. Auke Veenstra eindigde met Camel op een gedeelde achtste plaats. Het klassiek springconcours op grote pony's, in twee manches, leverde een dubbele overwinning op voor de Meppeler Rij- en Jachtvereniging. Jacqueline Weide met Atlas werd eerste, na spannende strijd met Torn Snijders, die met Kadia tweede werd. Auke Veenstra uit Appelscha kon met Camel beslag leggen op de derde prijs, voor Liesbeth Hartman uit Zwolle. In de afdeling kleine en tussenmaatse pony's (met handicap verreden) kwam de eerste prijs terecht bij de fel rijdende amazone Sylvia de Kleine uit Kampen met Amir. Jacqueline Weide werd met Ria tweede, voor haar clubgenoot Theo Hoekstra die met Blackie als derde eindigde. Froukje van Riezen reed met Elegante twee .outloze parcoursen en greep de vijfde prijs. De behendigheidswedstrijd voor beginnelingen, als een soort van springconcours verreden, leverde een fraaie overwinning op voor Piet Donker uit Appelscha, die met Velicia foutloos bleef in 56,9 sec. Annetje Dijkstra uit Appelscha werd tweede met Sylvia (59 sec. rond), terwijl Marjolijn Verbeek uit Oosterwolde met Rusta het succes van Hynstewille compleet maakte door als derde te eindigen.