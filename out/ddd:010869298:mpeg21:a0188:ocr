BASKETBAL Pink Stars wonnen de Martinibokaal Pink Stars heeft in het basketbaltoernooi in de Korenbeurs te Groningen de Martinibokaal veroverd. In de finale kreeg het Celeritas tegenover zich, dat de beker aan Pink Stars zeker niet cadeau heeft gedaan. Pink Stars trok meteen fel van leer en gaf de geelhemden niet veel kans. De Stars zochten het vooral in langzaam, opbouwend spel en door Jan Zwart keek Celeritas spoedig tegen een 16—6 achterstand aan. Pink Stars vergrootte zijn voorsprong steeds verder en stond bij de rust met ruim verschil voor (36—20). De tweede helft toonde een heel ander spelbeeld. Ditmaal was het niet Pink Stars dat voor de punten zorgde, maar Celeritas. Celeritas liep in tot 52—48, maar miste tenslotte de kracht om door te drukken. Toen Koning en Bergsma het veld met 5 persoonlijke fouten moesten verlaten, was het met Celeritas gedaan. Pink Stars had nu geen moeite meer met Celeritas, dat met 4 man verder moest spelen. (Eindstand: 67—52). Bij de dames en bij de jongens junioren legde Celeritas beslag op de eerste plaats, terwijl bij de meisjes Boreas met de eer ging strijken. Bij de jongens adspiranten werd Celeritas door een beter gemiddelde kampioen. Overige uitslagen: Heren: Celeritas 2 —Groene Uilen 19—23; Boreas—Pink Stars 2 32—9; Boreas 2—White Socks 11—20; Pink Stars—Groene Uilen 2—o (regl.). Dames: White Socks—Boreas 12—15; Celeritas—Pink Stars 23—7; Boreas—Pink Stars 27—12. Jong. Jon.: Celeritas 2—Thor 12—30; Celeritas—White Socks 24—12. Meisj. Jun.: Boreas—Thor 13—6; Celeritas 2—White Socks 0—21; White Socks—Boreas 4—29. Jong. Adsp.: Celeritas 2—Celeritas 1 6—23; Boreas— Celeritas 1 4—24.