Boycot— commissie geïnstalleerd Een bijzondere Tweede Kamercommissie, die gaat onderzoeken of Nederlandse ondernemingen meewerken aan de Arabische boycot tegen Israël, is donderdag 27 april 1978 geïnstalleerd. Naar aanleiding van de publikatie van bevindingen in het Zwartboek van het Cidi over de Arabische boycot in Nederland hadden Kamerleden schriftelijke vragen gesteld. Nadat de ministers A. van der Klaauw van buitenlandse zaken en G. M. V. van Aardenne van economische zaken in antwoord op de vragen meedeelden geen aanleiding te zien voor een onderzoek, verzocht de Kamercommissie voor Handelspolitiek tot de instelling van de bijzondere Kamercommissie. Deze commissie zal mogelijk via een parlementaire enquête de zaak onderzoeken. Alle Kamerfracties zijn in de bijzondere commissie vertegenwoordigd, behalve de eenmansfracties en de CPN. De commissieleden zijn: Ed van Thijn, M. van der Stoel, Jaap van der Doef, Arie van der Hek, Klaas de Vries, Harry van den Bergh, Frits Castricum en W. F. Duisenberg, allen Partij van de Arbeid. J. Mommersteeg, Jan Nico Scholten, K. Amelsvoort, Harry Aarts, Jan van Houwelingen, Hans van den Broek en C. P. van Dijk, allen CDA. R. W. de Korte, P. Bolkesteijn, F. Blaauw en Harry Waalkens, allen VVD, verder Maarten Engwirda (D' 66), H. van Rossum (SGP) en A. Waïtmans (PPR).