Gouden musicus door Frank Delboy DEN HAAG r- Een halve eeuw in de muziek is de vitale school- en kerkmusicus Bernard Verboom. Een Hagenaar, die als koordirigent en pianoleraar, componist en bewerker al tientallen jaren doende is het kerkmuzikale gezicht van Nederland mede te bepalen. Toen hij na enkele jaren koorbegeleiding als 18-jarige dirigent werd van Evangelisatiekoor „Het gewijde Lied" in Den Haag, had deze musicus feitelijk al gekozen. Ondanks uitspraken aanbevelingen van prominenten als Willem Andriessen en Fred Roeske — „een uitstekend kunstenaar en een zéér serieus en vaktechnisch ontwikkeld musicus", zo luidde Verbooms brevet — ging onze stadgenoot niet de weg naar het solistenpodium, maar stelde hij zich in dienst van christelijke koorzang. Al spoedig leidde hij ruim een half dozijn ensembles in Randstad Holland en al wordt hij dan op 29 april a.s. 69 jaar, toch profiteren „Met Hart en Stem" in Delft, „Ebenhaëzer" in Scheveningen en „Pelgrims Mannenkoor IJssel" nog steeds van zijn goede muzikale gaven. Laatstgenoemd koor organiseert ter gelegenheid van het gouden dirigentenschap van Bernard Verboom een jubileumconcert aan de vooravond van zijn verjaardag, waarbij het hem zeker niet aan veelzijdige blijk van waardering zal ontbreken. Tot voor kort gaf Verboom als schoolmusicus wekelijks aan wel 1000 kinderen les. Nu zijn dat er nog de 180 van de Savomin Lohmanschool te Scheveningen. Verboom is een geestig en smakelijk verteller. Als jongen van 10 jaar zong hij al mee in de Matthaus Passion In de Grote Kerk onder Schoonderbeek. In de oorlog gaf hij „zwarte concerten" ten bate van het verzet, ondergronds gesitueerd, maar bovennatuurlijk geïnspireerd. Meer dan een kwart eeuw musiceerde hij met grote regelmaat in o.a. het Militair Hospitaal en in de Julianakerk, waar hij met zijn koren al om 7 uur 's-morgens aanwezig was. Vele prominente vocalisten werkten met hem samen of debuteerden onder hem, zoals bijv. Ankie van Wickevoort Crommelin, Willem Ravelli, John van Kesteren, Ank Reinders en Nina Wind. Als hij even tijd heeft, componeert hij of bewerkt liederen voor het mannenkoor. Zoals „Komt laat ons vrolijk zingen" uit het Nieuwe Liedboek, dat hij ons voorspeelt aan de vleugel in zijn gezellig volgestouwde woonvertrek. We zien echter niet de vele lauwerkransen, bekers en andere bewijzen van eerbetoon, die een kerkmusicus hier te lande op zijn weg vindt. Ook niet in de eerste plaats de 19-eeuwse schilderijen aan de muur, maar wel de glans van vreugde op Verbooms gelaat om het melodisch welslagen van zijn bewerking. Eigen composities zijn o.a. ook „Neerlands vreugde", „Laat de vlaggen wapp'ren", „Koninginne wees gegroet" en nog vele andere liederen die laten horen dat in Verbooms muzikantenborst een goed vaderlands hart klopt. * Gerard Verboom