Feike Asma speelde verzoeknummers ARNHEM — De orgelbespeling van Feike Asma hebben zo langzamerhand ook in Arnhem burgerrecht gekregen en velen grepen de gelegenheid aan om deze concerten, onder auspiciën van het Comité Orgelconcerten Arnhem, te beluisteren. Die belangstelling groeide zelfs zozeer, dat besloten werd twee extra-avonden te organiseren voor het spelen van verzoeknummers. Zaterdagavond vond in dit kader de eerste bespeling plaats en het laat zich denken, dat ook nu weer zeer velen naar de Lutherse Kerk waren getogen. In de verwachtingen is men niet teleurgesteld, want het is wederom een prachtige avond geworden, die eigenlijk om meer dan één vervolg roept. Zeker, voor wie b.v. een der laatst uitgevoerd"! werken (Marche funèbre en chant seraphique van A. Guilmant) hoorde. Feike Asma begon zijn bespeling deze avond met twee werken van Jan Zwart, nl. een Fantasie over Psalm 24 : 4 en een Trio („Gebed des Heren"). Vervolgens vertolkte hij twee composities van J. S. Bach: Praeludium en Fuga en Trio. Van Handel voerde hij daarop uit het Concerto in c-moll. Tot de eigen uitgevoerde composities behoorden ditmaal drie koraalbewerkingen. Het programma besloot Feike Asma met de Finale „Halleluja, lof gezongen" (Jan Zwart), waarvan het koraal door de aanwezigen kon worden meegezongen. Het werd een machtige verklanking.