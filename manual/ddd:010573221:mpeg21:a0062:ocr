Revolutie De heer Zwart hield de aanwezigen voor dat er zich rond 1725 een grote omwenteling voordeed in de wereld der muziek. Een omwenteling die in de periode van 1700 tot 1900 niet werd geÃ«venaard. Aan de hand van het boek van de musiccloog dr. Bernhard Kernpers over muziekgeschiedenis, benadrukte hij dat deze omwenteling grote gevolgen heeft gehad en nog heeft. Deze verandering (de Mannheimer revolutie) hield in dat muziek als kerkmuziek, verdrongen werd door de concertmuziek, en al meer en meer diende voor de gezelligheid. Het majesteitelijke (de kerkmuziek), moest plaats maken voor het verfijnde, het subtiele en subjectieve (concertmuziek). "Het majesteitelijke moest plaats maken voor de sturm und drang, de heftige opstandige en strijdlustige muziek. Al deze nieuwere muziekvormen hebben ervoor gezorgd dat Bach's muziek snel was vergeten. Op verschillende plaatsen ontstonden scholen waar componisten hun krachten niet meer wijdden aan de eeuwenoude kerkmuziek, maar zich ten volle inzetten voor de concertmuziek." Al tijdens het leven van Bach deed deze nieuwe Mannheimer richting van zich horen. Dat Bach zijn instemming niet met deze richting kon betuigen toonde de spreker door middel van een gedeelte uit een brief van Bach aan het gemeentebestuur van de stad Leipzig, waarin hij zijn bezwaren kenbaar maakt omtrent de dirigent van de cantorij die, zoals de koorknapen aan Bach lieten weten, de hoofdsoorten van de driekwartsmaat en de vierkwartsmaat fout dirigeerde. "Wat dacht u, dat Bach het er bij zou laten zitten? Naast de brief die hij zond aan het gemeentebestuur heeft hij ook nog een koorrepetitie meegemaakt met de bewuste dirigent", zo zei Jan Zwart. De heer Zwart meende dat ondanks de toegenomen belangstelling voor de muziek van Bach, de weergave nog nooit correct is geweest. "Maar zult u zeggen, tientallen jaren na het overlijden van Bach was zijn muziek toch partituur na partituur uitgegeven? Inderdaad. Bij al deze uitgaven steeg de bewondering van de persoon Bach en diens muziek. Bovendien is er een streven te bespeuren om zijn muziek uit te voeren in haar oorspronkelijke opzet. Jammer is dat in al deze uitvoeringen het moderne, destijds revolutionaire, maatbegrip is overgebleven en nog steeds doorwerkt. Al de muziek van Bach en diens tijdgenoten wordt geslagen en gedirigeerd op een aan haar wezen vreemde manier, die voor Bach en zijn tijdgenoten onbekend was." De heer Zwart meende dan ook dat door deze fouten een werkelijke reproduktie van Bach's muziek tegenwoordig geheel mank gaat.