Onbegrip voor Bachs passies resulteert in snelheids-gerace door Jan Zwart Sinds musici als Nicolaus Harnoncourt, Ton Koopman en Frans Bruggen de kans kregen hun stempel te zetten op de uitvoeringspraktijk van barokmuziek, duurt de passiemuziek van Johann Sebastian Bach, die dezer dagen weer overal in Nederland klinkt, heel wat korter dan voorheen. De opvatting dat de muziek van Bach, ondanks de ernst van de tekst, niet per definitie langzaam en slepend uitgevoerd moet worden, is gemeengoed geworden. Slechts weinig musici en musicologen verzetten zich tegen deze opvatting. Een van hen is de Apeldoornse organist Jan Zwart. Hieronder zijn argumenten. Voor de zoveelste maal worden wij geconfronteerd met een van on- kunde getuigende, valse zienswijze op de Matthaus Passion en Johann Sebastian Bach. Dat gebeurt in het maartnummer van het muziekjournaal 'Entr'act', waarin de Duitse tenor Peter Schreier, die deze maand het Residentie Orkest leidt in de Johannes Passion, een artikel publiceert. Volgens hem is het beginkoor van de Matthaus Passion in 12/8 maat door Bach in een 'dansachtig ritme' gecomponeerd. „Decennia lang is dit koor tergend langzaam gespeeld, maar nu (sic) weten we op grond van die maatsoort, dat het tempo véél sneller genomen moet worden." Wat de recitatieven betreft, geeft Schreier als zijn mening: „Wanneer de evangelist zingt 'Und sic kamen eilend', dan moet dit ook haastig gezongen worden. Wat dat betreft ben ik het volkomen eens met Harnoncourt." Bovendien vertelt Schreier, dat Bach in de Passionen vaak géén tempo-aanduidingen aangeeft.