KUNST VAN HEDEN HET CONCERTGEBOUW Plannen voor het a.s. seizoen Het Concertgebouwbestuur is tevreden over de met zyn belangrijk gewyzigd programma in 't seizoen 1932—'33 bereikte resultaten; daarom zal ook voor 't a.s. concertjaar deze opzet gehandhaafd worden, met dien verstande dat voor het in de maanden April—Mei gehouden Brahms-feest 'n serie van vier operaconcerten in de plaats treedt. Aan de productie der vier voornaamste opera-landen zal telkens een geheele avond worden gewijd: 31 October Duitsch programma, dirigent ,dr. Willem Mengelberg, solisten Florence Austral en Jac. Urlus, — 12 December Fransch programma, dirigent Pierre Monteux, solist Joseph Rogatchewski, — 23 Januari Russisch programma, dirigent Emil Cooper, solisten Oda Slobodskaja en Kipras Piotrovsky, — 27 Februari Italiaansch programma, dirigent Mario Parenti. Ook op de concerten der andere series zullen tal van vooraanstaande kunstenaars uit binnen- en buitenland optreden; o.a. heeft men geëngageerd den in Amerika woonachtigen Poolschen pianist Joseph Hofmann, die sedert dertig jaren Nederland niet meer bezocht, — vervolgens: José Iturbi, Alexander Kipnis, Georges Enesco, Zino Francescatti, Rosa Spier, Karel WUleke, Jan Smeterlin, Ruth Poaselt, Maria Ivogün, Ilona Durigo,, Jascha Heifetz, Samuel Dushkin, Elisabeth Rethberg, Ernest Schelling, Berthe Seroen, Jelli d'Aranyi, Carl Friedberg, Bruno Walter, Gaspar Cassado, To van der Sluys, Maartje Offers, Nathan Milstein, Wladimir Horowitz, Willem Andriessen, Maurice Maréchal, Elsa Rykens, Jo Vincent, Louis Zimmermann, Ferdinand Helmarm, Vera Janacopoulos, Igor Markevitch, Henriëtte Bosmans, Francis Koene. Dirigenten zyn: dr. WiUem Mengelberg, Pierre Monteux, Eduard van Beinum, Bruno Walter en Henri van Goudoever. By de samenstelling der programma's wordt er naar gestreefd de meesterwerken uit het verleden mede productie onzer tydgenooten zooveel mogelyk tot 'n harmonisch geheel te vereenigen. Byzondere aandacht heeft de symphonische literatuur. De serie klein-orkest-concerten omvat oude en nieuwe muziek voor de meest verschillende ensembles. Op den laatsten avond dezer reeks vindt de eerste uitvoering plaats van Respighi's opera-oratorio „Maria Egiziaca", een muziek-dramatisch mysteriespel, in de concertzaal ten gehoore gebracht. Op de jaarlijksche Toonkunst-uitvoering wordt Verdi's „Requiem" gegeven. Dan werkt het Toonkunstkoor o.a. nog mede by de uitvoering van Mahler's Tweede Symphonie. Buiten de orkestconcerten zullen dan nog zes kamermuziek-uitvoeringen gegeven worden in de kleine zaal, te verzorgen door: het Guarneri-Quartet, Trio Pasquier, London-String- C.uartet, Concertgebouw-Sextet, Kolisch-Quartet en Maria Ivogün.