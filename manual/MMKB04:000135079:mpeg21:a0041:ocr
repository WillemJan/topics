KUNST EN LETTEREN. Emil Telmányi. De opmerking is al meer gemaakt dat het tegenwoordig geen kunst meer schijnt te zijn om een zoo te zeggen volmaakte techniek op een of ander instrument te bezitten. In vroeger tijd behoorde het tot de uitzonderingen, wanneer een violist b.v. met een stuk van Paganini is de concertzaal dorst te verschijnen, tegenwoordig worden ze uit de mouw geschud; vroeger hield men zijn hart vast als er één kwam, die een loopje in dubbele flageoletten zou gaan spelen, tegenwoordig kan men ze met een glimlach op de lippen hooren, alsof 't niets is. Een van die duizendkunstenaars is Telmanyi, hij speelt een paar uren achtereen, stapelt de eene moeilijkheid op de andere en men behoeft heusch niet bevreesd te zijn dat er iets aan zal haperen. Zoo'n vioolconcert begint in den regel met een ensemblewerk en daarna worden de uit te voeren stukken van minder deftigen inhoud. Telmanyi begon met een Sonate van Leo Weiner, een onbekende grootheid, die als compositie leeraar aan het Conservatorium te Boedapest werkzaam is; voor de uitvoering had hij de hulp ingeroepen van een pianist, Felix Dyck geheeten, die hem ook verder op den avond begeleidde en een solostuk, de variaties van Brahms op een thema van Handel ten beste gaf. De sonate van Weiner bleek een goed stuk werk te zijn, nog wat ongelijk van inhoud en soms meer een solostuk voor viool te zijn met een belangrijke pianopartij. Weiner is nog niet wat hij misschien later zijn kan, zoo gaat het meer met jonge componisten. Hij heeft de kunst van componeeren beet, zijn persoonlijkheid komt hier ^i daar om den hoek gluren, maar is nog niet genoeg overal doorgedrongen om reeds een geheel eigen physiognomie te hebben. Daarom is het ook moeilijk om over een dergelijk werk een juist en billijk oordeel te hebben en het beste is dus maar om met een algemeenen indruk te volstaan; dat wij nog wel wat van hem te verwachten hebben, meen ik er zeker aan toe te kunnen voegen. De beide uitvoerders stonden hun partij met glans en ook wat verder gegeven werd was van die kracht. De pianist toonde er in wat hij kon en bevestigde dien goeden indruk met het stuk van Brahms, dat technisch hooge eischen stelt en ook muzikaal niet voor .iedereen te bereiken is. Telmamyi speelde het concert in A-majeur van Mozart — de pianobegeleiding is nu juist niet bijzonder geschikt om het orkest te doen vergeten —; Poême van Chausson, Sarabande et Tambousin van Leclair, La Chasse van Cartier—Kreisler en Hexentanz van Paganini. Iemand, met een techniek als boven beschreven, is natuurlijk niet verlegen om met al die stukken een uitstekend figuur te maken en.men mag met het een al wat meer dan met het ander ingenomen zijn, de slotsom is toch, dat men met bewondering zit te luisteren. Telminvi heeft een vurig temperament en legt alles dik op, zoo dik dat men wel eens naar wat minder verlangt, b.v. in het concert van.Mozart. Het liefste was mij de voordracht van het stuk van Leclair en ook de beide toegiftjes : Liebesfreund van Kreisler en diens caprice viennois, overbluffen deed hij het meest met Paganini's Hexentanz, waarin de techniek hoogtij viert. Wanneer twee toegiften noodig waren om de hoorders tevreden te stellen, dan is het begrijpelijk dat de bijval niet gering was. Op de concerten door de vereeniging „Kunst aan Allen" in dit seizoen in „Düigentia" te geren, zijn vastgesteld op Maandag 5 Januari Zaterdag 28 Februari en Donderdag 19 Maart 19U - , M Het eerste concert zal gewijd worden aan werken van Schumann; medewerkenden zijn mevrouw Hengeveld—van Hasselt, sopraan uit Rotterdam; de heer Willem Andriessen, leeraar aan het Kon. Conservatorium, alhier ; piano; de heer Jac. Caro, bas-bariton uit Utrecht en hoogstwaarschijnlijk een clarinettist. Voor het tweede conoert hebben reeds medewerking toegezegd: mejuffrouw M. Reijdel, 6opraan uit Amsterdam en de heer Jan Chiapusso, pianist alhier, terwijl met een violist nog onderhandeld wordt. Éindelijk zal zich op het laatste concert het welbekende Haagscne Kwartet doen hooren, bestaande uit de heeren II Hoek, H. I). Voerman, B. Verhallen en Ch. van Isterdaël, met medewerking van mej. Lotte Roosing, alt uit Rotterdam.