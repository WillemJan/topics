Erepenning Toonkunst voor zes solisten IN de Bachzaal gaven gisteravond zes Nederlandse solisten onder auspiciën van de Maatschappij tot Bevordering der Toonkunst een concert. Als voorzitter van het Conservatoriumbestuur opende mr A. Diemer Kool de avond met de mededeling dat aan deze musici, wie, via de Prix d'Excellence, de „Jubileumprijs van Toonkunst" was toegekend, als blijvende herinnering de onlangs daaraan verbonden erepenning zou worden uitgereikt. Dr Paul Cronheim prees in zijn inleiding tot de plechtigheid de heer Dudok van Heel, die bij het 100-jarig bestaan van Toonkunst in 1929 deze Jubileumprijs had ingesteld. Dat deze onderscheidingen op haar plaats waren, werd gisteravond door indrukwekkende prestaties nogmaals bewezen: Albert de Klerk gaf eenaanCésar Franck herinnerende orgelimprovisatie over thema's van dr Anthon van der Horst en Willem Andriessen; de pianist Gerard Hengeveld speelde op de van hem bekende, overtuigende, wijze de Engelse suite in a van Bach; Dick de Reus (viool) en zijn pianopartner Jo Dusseldorp trachtten te doen vergeten dat Franck in zijn sonate maar al te vaak langademig is. De avond culmineerde in Debussy's drie jaar voor zijn dood geschreven meesterwerk „En blanc et noir" voor pianoduo, gespeeld door Gérard van Blerk en Sas Bunge; gezien Let door hen in korte tijd tot stand gebrachte en hun zo homogene toewijding aan dit grootse stuk, een bijzondere prestatie. LEO HOOST.