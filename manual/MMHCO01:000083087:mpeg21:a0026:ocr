Kunst en Letteren. Orgelconcert Groote Kerk. D eventkr , 3 Mei. Vanwege de kerkvoogdij der Ned. Hervormde Gemeente worden op den eersten en derden Woensdag van de maanden Mei, Juni, Juli en Augustus in de Groote Kerk orgelbespelingen gegeven door den heer Jan Zwart, organist te Amsterdam. Gisterenavond had de eerste orgelbespeling plaats, welke werd bijgewoond door een vrij talrijk publiek. In verband met wat wij gisteren hoorden, mag de verwachting worden uitgesproken, dat er op de bedoelde Woensdagavonden een uurtje van werkelijk muzikaal genot zal zijn te genieten. Het Deventer kerkorgel is een zeer mooi instrument en het is gisterenavond gebleken dat de heer Jan Zwart een kunstenaar is van beteekenis. Ter inleiding gaf hij Gezang 194 van den grooten organist der St. Bavokerk, Joh. Bastiaan. De heer Zwart speelde dit loflied, dat geen praal verdraagt, met een eenvoud, die op soberheid geleek, maar die uitdrukking gaf aan diep ontzag. Hierna volgde een werk van Joh. Sebastiaan Bacli, bestaande uit Tocata en fuga, Andante, Adagio. Hier kreeg de heer Zwart gelegenheid om zijn meesterschap over het instrument te toonen. Het concert werd besloten met twee fantasieÃ«n van den concertgever zelf over de Psalmen 25 en 146. Waarschijnlijk zal de eerste het best tot den toehoorder hebben gesproken. Met belangstelling zullen de aanwezigen zeker het volgende concert tegemoet zien.