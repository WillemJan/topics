KUNST EN LETTEREN MUZIEK. Utrechtsch Stedelijk Orchesh Buitengewoon concert: Bronislaw Huberman, viool. Bronislaw Huberman is uitermate typeerend voor een vorige solistengeneratie: hij is daarvan ook zonder eenigen twijfel een groot representant. Hij is een zeldzaam begaafd violist, met een fabelachtige techniek, en in de beste momenten een waarlijk onvergetelijk zuiver cantilene. Maar toch, met volkomen erkenning dezer buitengewone kwaliteiten moet ik zeggen, dat zijn optreden in Utrecht mij teleurgesteld heeft, om meer dan één reden. Hij speelde drie con- certen: het concert in E van Bach, het concert in G (K.V. 216) van Mozart en het concert van Mendelssohn, — maar achteraf bleek, dat men slechts één concert te hooren kreeg: het concert van Huberman. Vooral aan den indruk van Mozart deed dit veel af. De Mozart-interpretatie vraagt een kristalklaren, fijnen eenvoud; zij sluit de stormachtige romantiek van een geëxalteerden geest niet uit, doch zij veredelt haat en verheft haar boven zichzelf. Men moet b.v. den pianist Willem Andriessen Mozart hooren spelen: de muziek herleeft dan in een bijna onbegrijpelijk simpele natuurlijkheid. Maar Huberman speelt Hubyman en het lijkt of Mozart pas in de tweede plaats komt; men kan zich soms niet aan het hinderlijke gevoel onttrekken, dat de solist zichzelf belangrijker vindt. Hij speelt zeldzaam knap, maar met een vreemde, opgezweepte wisseling der tempi, met lang gerekte ritardandi, met zwoel-romantisrhe cantilene's, ver over de grenzen der gegeven muziek heen. Het is de typische opvatting van een vorige school. Een uitvoerige weerlegging van dit standpunt, dat toch (luister b.v. naar Heifetz) door de nieuwere solisten weer overwonnen is, voert midden in de moeilijkste problemen der muzikale interpretatie en behoort daarom in een dagblad minder thuis. Maar het kan zonder meer duidelijk zijn, dat de componist vrijwel altijd belangrijker is dan de solist — al kunnen zij niet buiten elkaar — en dat het er altijd in de eerste plaats om te doen moet zijn den componist te doen hooren. Het is de principieele fout van vorige generaties, dat zij een solistenschool kweekten, welke zichzelf in het middelpunt plaatste, hetgeen slechts in exceptioneele 'gevallen (en dan nog onder voorbehoud) te aanvaarden is. Dit leidde door de routine en door het succes op vele concerten vaak tot instrumentale acrobatiek, tot bewonderenswaardige virtuoziteit; het deed echter den solist op gevaarlijke wijze zijn dienende functie vergeten. Het concert van Huberman accentueerde deze gevaren sterk. Ook tijdens de uitvoering van het Bach-opus (hoewel minder dan bij Mozart). 'Alleen het Mendelssohn-concert, dat geheel in den geest dezer romantische en snel bewogen opvatting geschreven is, voldeed naar waarde. Hierin was Huberman het best en ook de cadenz was hier beter dan bij Mozart: de wilde cadenzen vielen in het eerste concert ernstig uit den toon. Nog eens: het was buitengewoon, maar ik geloof niet, dat dit de methode is. Ook het spelen van drie concerten op één avond: dit vergt van den gemiddelden luisteraar een veel te groote inspanning. Door de boomen ziet men het bosch niet meer. Het orchest was gisteravond overigens zeer goed op dreef. Het had tijdens de begeleiding der drie concerten een allerminst gemakkelijke taak, vooral bij het Mendelssohji-concert. De uitmuntende leiding van den tweeden dirigent Willem van Otterloo voerde het echter veilig over alle moeilijkheden heen. AD INT. Mozart.