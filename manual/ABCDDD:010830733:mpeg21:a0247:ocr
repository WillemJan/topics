Jeugdige piano-solisten speelden in Bachzaal (Van onze kunstredactie) De Amsterdamse Bachzaal had Zaterdagavond haar (met bloemen versierde) podium gereserveerd voor 31 jonge piano-solisten tussen zeven en vijftien jaar die uit moesten komen in de plaatselijke eindronde van de landelijke Jeugdpianowedstrrjd. Winnaars werden Rob de Groot (14), Maria Tamboer (13) en Marjan Overgaauw. De eerste twee werden gekozen als de zogenaamde absoluut-beste deelnemers, de 10-jarige Marja (met een diepe blos en geheel verbluft door deze triomf) was de relatief-beste, vond de jury, want zij had in de korte studietijd van vijf maanden het meeste bereikt. Deze drie hoogst-gewaardeerden zullen op 12 April deelnemen aan de in Arhem te houden landelijke eindronde. De zaal was opnieuw gevuld met het publiek dat men bij dergelijke gebeurtenissen verwachten mag: familieleden, vriendjes en vriendinnetjes, met kloppende harten samengebundeld in een bijzondere, maar zenuwachtige sfeer. Helemaal vooraan, als de goden der Olympus, was de jury gezeten achter de bekende tafel-met-het-groene-laken: Willem Andriessen (voorzitter), Boukje Land, Liesbeth Rümke-Hoppen, Bernard Bartelink en Willem Hijstek. De jongens (met de eerste lange broek aan) en meisjes (nieuwe jurk en strik in het haar) brachten hetzelfde stuk ten gehore als in de eerste ronde, daarbij een 'eender beeld gevend, sommigen speelden hun reproductie uit het hoofd met grootse zwier, anderen tuurden met een dodelijke ernst op de notenbalken. Het peil was ongetwijfeld gestegen na de eerste selectie, maar toch werd het kennelijk nog als iets bijzonder onalledaags beschouwd, dat helemaal alleen op een groot podium zitten, als het ware bewaakt door de twee enorme microfoons waarmee de AVRO al deze prestaties op de band vastlegde. (Uitzendingen vandaag en morgen 5.15 uur.) Voor velen was het ook bnna een gewetenskwestie om te kiezen tussen de piano en de verleidelijk deftige grote concertvleugel. Nadat in de pauze reeds alom gissingen omtrent de uitslag waren gemaakt, nam de heer Andriessen aan het einde van de avond — na een korte bespreking der jury — met enkele woorden de spanning weg door de namen van de winnaars bekend te maken. ' Een herinneringsoorkonde en een boek over muziek werden ieder kind na afloop van deze grote avond mee naar huis gegeven. lIIER ziet u de jeugdige deelnemers aan de plaatselijke eindronde van de jeugdpianowedstrijd die Zaterdagavond in de Amsterdamse Bachzaal werd gehouden.