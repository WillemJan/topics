TIEN JAAR: „Een uur muziek” Concerten op de middelb. scholen fyVALLEND, hoe weinig de school** gaande rijpere jeugd zich op de concerten laat zien. Al is het overladen leerprogramma hierop zeer zeker van invloed, het wordt mogelijk nog in sterker mate overtroffen door het feitK dat de muziek een taal is, welke, gelijk elke andere taal, scholing vraagt om, verstaan te worden. De tot op heden te dien. opzichte,,vrijwel algeheel verwaarloosde schoolopleiding treft daarom wel de grootste schuld. Voeg daar nog bij de zogenaamde amusementsmuziek, — zeer in het bijzonder de dansmuziek die, wegens haar triviale eigenschappen, de luchthartige jeugd gemakkelijk grijpt en' haar afstompt voor waardevoller klanken — dan is de diagnose van deze ongezonde toestand reeds vrij volledig gesteld. Wij zijn eens gaan praten met de heer Frans Aufrecht, de organisator van „Een uur muziek", die nu reeds gedurende tien jaar door het gehele land schoolconcerten leidt; concerten dus, tijdens de lesuren gegeven door prominente kunstenaars. De aangesloten scholen krijgen in haar eigen gebouw zes tot acht concerten per jaar, waarbij de optredende artisten de uit te voeren werken toelichten. Dit laatste vooral is oorzaak, dat lang niet ieder kunstenaar voor deze taak geschikt is. Hij moet kind kunnen zijn met de kinderen. Gaat dit niet, dan is zijn optreden reeds bij voorbaat tot mislukking gedoemd. Want zijn jeugdig gehoor constateert met vlijmscherpe intuïtie zijn ijdelheden, virtuozen-allures, zijn afstand, egocentriciteit, zijn onbeholpenheid. Met de gevolgen van dien! Daarom zijn de goedbedoelde pogingen van sommige scholen, die te hooi en te gras wel eens iets in deze richting doen, van slechts zeer betrekkelijke waarde. De indrukwekkende lijst van medewerkers, welke de heer Aufrecht ons voorlegt, met namen als Willem Andriessen, Joh. Feltkamp, Louis van Tulder en vele vooraanstaande jongeren, is daarentegen wèl in staat om, naast hoogstaande artistieke prestaties, vertrouwen in te boezemen wat betreft de nodige paedagogische kwaliteiten. Alleen zó zullen jonge mensen de muziek langzamerhand leren genieten en begrijpen; op deze manier zullen zij ook des te gemakkelijker worden aangespoord om zélf te gaan spelen. „Een uur muziek" wil zoveel mogelijk scholen bereiken, ook. in de afgelegen uithoeken des lands. Deze opzet is financieel uiteraard niet gunstig; compensatie door grotere scholen en particuliere giften maakten desondanks dit prachtige werk tot nog toe mogelijk. Wil deze instelling haar belangrijke taak echter de nodige uitbreiding geven en met vrucht blijven voortzetten, zo zal een royale, daadwerkelijke steun van de zijde der overheid niet achterwege mogen blijven. Dat wijzen de boeken maar al te duidelijk uit! De heer Aufrecht en zijn staf hebben daar wegens het belangrijke pionierswerk en hun rijke ervaring bovendien het volste recht op. , P. P.