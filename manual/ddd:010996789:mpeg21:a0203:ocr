HET NIEUWE MUZIEKSEIZOEN. UTRECHT Nu de beroering, door het dirigentenvraagstuk in het vorig seizoen gewekt, eenigszins geluwd is, gaat het Utrechtsch Orchest met frisschen moed zijn nieuw seizoen tegemoet. Op het programma staan 20 abonnementsconcerten en even zoovele volksconcerten. De eerste worden grootendeels gelei* door Carl Schuricht, die dezen zomer ook in Scheveningen den dirigeerstok zwaaide, en door Willem van Otterloo, die reeds geruimen tijd met het Utrechtsch Orchest samenwerkt; twee der abonnementsconcerten zal Willem Mengelberg leiden,-en op het eerste daarvan (24 November) komt hij als dirigent van het Amsterdamsche Concertgebouw met zijn eigen orchest: zulks in verband met het 50-jarig bestaan van dit orchest, hetwelk dan o.a. „Eln Heldenleben" van Richard Strauss (solist: Louis Zimmerman) ten gehoore zal brengen. Op 27 October zal een andere 50-jarige, namelijk Willem Andriessen, als solist op het Utrechtsche podium verschijnen. Voorts is reeds vastgesteld, dat het seizoen besloten zal-worden met de uitvoering van Beethoven's Negende Symphonie. De volksconcerten komen te staan onder leiding van Schuricht, Neumark, v. Otterloo, Willem v. Hoogstraten (die vooral in Amerika naam heeft gemaakt) e.a. In dit verband verdient vooral de datum van 14 Februari vermelding: dan zal het veertig jaar geleden zijn, dat onder leiding van Wouter Hutschenruyter het eerste Utrechtsche volksconcert werd gegeven; men is voornemens op dien datum dezelfde werken uit te voeren .als veertig jaar te voren. Als noviteiten hoopt men dit seizoen composities te brengen van Bela Bartok, Alban Berg, Henr. Bosmans, Guill. Landré, Bertus van Lier en Willem v. Otterloo.