Simon C.Jansen Later nam Slmon C. Jansen de taak van vader Zwart over. Jaap kon goed met hem opschieten, gaf zelfs concerten met hem. „Ik heb veel van Simon geleerd. Wat hebben we veel gepraat, ook over opa Zwart voor wie hij grote waardering had". Dat hebben er meer. Feike Asma is Zwarts leerling geweest maar ook jonge organisten als Ewald Kooiman hebben Zwart ontdekt. Jaap Zwart jr speelt ook graag stukken van zijn grootvader al brengt hij met evenveel plezier Reger en Rheinberger ten .gehore, componisten die hij onlangs zelfs op de plaat heeft gezet De meningen over Jan Zwart zijn verdeeld. Dat zijn composities en bewerkingen nog steeds gretig aftrek vinden zegt echter veel. Stoffel Zwart is wat dit betreft onuitputtelijk. Sinds enige tijd geeft hij zelfs een serie uit van composities die Jan Zwart niet zelf op papier heeft gezet maar met name door Feike Asma en Willem Hendrik Zwart uit hun herinnering zijn vastgelegd. Heel recent is in die reeks „Boek 17" verschenen waarin onder meer is opgenomen „Hoe zal ik U ontvangen?" en een meditatie en koraal over „Rust mijn ziel, uw Ood is koning". Jaap Zwart is daar niet gelukkig mee. „Veel mensen denken, omdat er nergens bijstaat dat ze uit het geheugen zijn opgeschreven, nu dat opa ze zo heeft gespeeld. Dat is beslist niet het geval. Er staan zelfs onjuistheden in, waarvan iedereen die een beetje kennis van zaken heeft moet zeggen: dat deed Jan Zwart niet. In dergelijke gevallen zouden ze er duidelijk bij moeten zetten dat het een postume uitgave betreft buiten verantwoordelijkheid van de componist. We hebben er ons bij neer te leggen dat veel van opa's werk niet werd bewaard, ook niet op de plaat. Diverse opnamen die de NCRV had, zijn bij een brand verloren gegaan. Wat rest op platen is alleen historisch interessant. Het geeft slechts een vaag beeld van de wijze waarop Jan Zwart speelde." Het heeft er allemaal toe geleld dat veel mensen nu een vertekend beeld hebben van Jan Zwart, vindt zijn kleinzoon. „Opa wordt als een romanticus afgeschilderd, waarbij dat begrip wordt gebruikt als een scheldwoord. Dat heeft hij niet verdiend. Opa was een kerkcomponist. Daarvan kun je hem geen verwijt maken. HIJ heeft zich beperkt, wilde zijn talenten in dienst stellen van het evangelie. Het was bij hem als bij Bach: Soli Deo Gloria. Je kunt Jan Zwart echter niet onder een bepaalde stijl vangen. Zelfs de barok was hem niet vreemd. Opa was een goed componist en muziekhistoricus. Hij heeft ook veel gedaan om de waardering voor orgelmuziek van eigen bodem groter te maken. De artikelen die hij in het organistenblad en 'De Harp' schreef, bij voorbeeld over Sweelinck, zijn nu nog interessant." De moeilijkheid is volgens Jaap Zwart dat grootvader Zwart vaak verkeerd wordt uitgevoerd. „Er is een categorie die meent Zwart imponerend te moeten spelen met alle registers open. Zij zien hem als een middel om een orgel te laten horen. Dat ze toetsen half indrukken, onzorgvuldig registreren en zelfs foute noten spelen interesseert hun niet. En dat terwijl opa altijd uiterst nauwkeurig te werk ging, echt een muziekvertolker was en een heel goeie notenschrijver. Er zijn er ook die grootvader afdoen als een kind van zijn tijd. Dat is een open deur intrappen. ledereen is een kind van zijn tijd. Bach was dat ook. Ik denk dat opa, als hij zou kunnen horen hoe zijn composities nu soms worden gebracht, zou zuchten en zeggen: 'Zo heb ik het niet bedoeld.' Dat hindert me. Daarom ben ik vast van plan er iets tegen te doen, misschien door via platen te laten horen hoe het dan wel moet. Ik kan de mensen niet genoeg zeggen: ga weer naar de noten van Jan Zwart luisteren. Een goed muziekstuk is als een goed gedicht. Je moet er voor gaan zitten. Naar muziek luisteren is over muziek denken, jezelf afvragen hoe een componist het eigenlijk heeft bedoeld. Dat vraagt inspanning. Dat Jan Zwart op één hoop wordt gegooid met anderen kan ik niet hebben. Je kunt je afvragen wat had hij dan, dat die anderen niet hadden? Mijn antwoord daarop is: wie oren heeft om te horen, die hore."