W. Brons (26) won pianoprijsspel (Van onze Gooise correspondent) LAREN, dinsdag. — Het pianoprijsspel, georganiseerd door de Nederlandse bond van piano- en orgelhandelaren en fabrikanten ter gelegenheid van zijn vijftigjarige bestaan is maandag in de Singerconcertzaal gewonnen door de 26-jarige Amsterdamse pianist W. Bronz. Deze eerste prijs bestond uit een bedrag van duizend gulden, een recital voor de Avroradio en vermoedelijk binnenkort ook een optreden voor-de televisie. De tweede prijs, bestaande uit 750 gulden en eveneens een optreden voor de Avro-radio, was voor mejuffrouw Sibyll Whiteman uit Kaapstad, momenteel domicilie houdend in Amsterdam. Ten slotte ging de derde prijs, 500 gulden, en een optreden voor de Avro, naar Rinus Groot uit Haarlem. Zij zijn momenteel de hoogst geklasseerden van de bezitters en bezitsters van einddiploma conservatorium met onderscheiding der laatste jaren. Het programma waarmee de heer Brons de onderscheiding behaalde vermeldde o.m. een prelude en fuga van Bach, een sonate van Beethoven, twee etudes van Rachmaninoff en een sonate van Prokofiew. De jury bestond uit de pianisten Willem Andriessen, Hans Henkemans en Daniël Wayenberg. Haar oordeel was een stemmig. De Avro-radio zal donderdagavond óm 20.05 uur via Hilversum I een uitgebreide reportage van dit piamstencóricours uitzenden.