KUNST EN LETTEREN. Concert „Diligentia". Alexander Glasunoff, in 1865 te Petersburg geboren, componeerde veel, Syniphonieën, Symphonische Dichtungen, kamermuziek enz. Dat vele componeercn getuigt .van artistieke vruchtbaarheid, maar heelt een bedenkelijke zijde, vooral waar het omvangrijke werken betreft; zoo licht toch stelt de zelf-kritiek zich met alles tevreden en het is bekend dat de grootste meesters, . (men denke slechts aan Beethoven en Brahnis) niet vlug componeerden en zeer kritisch voor eigen scheppingen waren. Beethoven werd zes en vijftig jaren oud en liet negen symphonieën na, Brahms stierf op vier en zestigjarigen leeftijd, van hem bezitten we er slechts vier. En Glasunoff bracht het al tot over het halve dozijn! Zijn vierde, op. 48, draagt van die groote vruchtbaarheid de sporen; er is niets dan goeds van te zeggen, wat aangaat de conceptie en bewerking, een eigen fysiognomie is er echter niet aan te vinden. Het werk zit 'natuurlijk uitstekend in elkander en is ook effectvol geïnstrumenteerd (welk modern componist doet dat eigenlijk niet), is aangenaam om te hooren, vermoedelijk nog aangenamer om het uit te voeren; een blijvende indruk wordt er cvenwei niet mede gemaakt. Naast deze symphonie kwam Enrico Bossi. met zijn Intermezzo Goldoniani voor strijkorkest; een serie van vier toonstukken in beknopten omvang, die het opusgetal 127 dragen. Ook deze componist is zeer vruchtbaar, maar kleine werkjes zullen eer voldoen, omdat ze sneller ontstaan en dus de eenheid der voorgestelde muzikale ontboezeming gemakkelijker te overzien en op te nemen is. Een zeer levendig, echt als geïmproviseerd Preludio leidt een allerliefst Minuetto in, eenigszins weemoedig getint, maar dat telkens door het „Majeur als weggevaagd wordt; een Gagliarda, eveneens levendig met een weldoende zelfstandigheid der stemmen, volgt; daarna komt een lieve Sercnatina, licht cn eigenaardig van toon (in deze beide stukjes is een alt-solo, die door den heer Verballen verdienstelijk gespeeld werd) en het slot is een Burlesca, tintelend van voortvarendheid in de beweging. Beide composities stelden, even als het slotnummer, Weber's Oberon-ouverture, de goede eigenschappen van hel Residentie-orkest in een zeer gunstig licht en bezorgden den dirigent, den heer Viotta, een paar terugroepingen. Veel succes had ook Stefi Geyer, de: violiste, die Tschaikowsky's concert en de finale (Rondo) uit het eerste concert van Vieuxtemps speelde. Het spijt mij over haar niet dan zeer gereserveerd te kunnen beriehten. Die reserve moet gemaakt worden, ten opzichte van de artistieke eischen, die nu wel aan haar spel kunnen gesteld worden. Bij een eerste optreden van een jong meisje stelt men zich tevreden met goede vooruitzichten, maar dan moet men ook gaandeweg verbetering kunnen waarnemen. Daarin werd ik teleurgesteld. Nog meer dan voor een paar jaren viel nu op de overhaasting, waarmede al het passagewerk behandeld wordt, zoodat er van bezonkenheid nog geen sprake kan zijn. Voortdurende verandering van tempo, versnellingen en vertragingen zonder eenige andere aanleiding dan om er zich door te slaan. Dat gebeurde dan wel, maar ten koste van de redelijkheid, die niet uit het oog mag verloren worden. Tschaikowsky's concert gaat vooralsnog boven haar krachten en Vieuxtemps kan niet alleen gered worden door een maatloos staccato. Het is jammer wanneer jonge lieden spoedig beroemd worden, want dan is het dikwerf met het verder streven gedaan. Zou Stefi nu reeds over het paard getild zijn cn de weelde er van niet kunnen verdragen? Zaterdag gaat bij het „N e d. T o o n e e 1" de eerste voorstelling van „Een Pal adijn", een fantastische komedie in vier bedrijven van mevr. S i m o n s—M c c s. Het Nederlajidsch Operetten Ensemble, zal Zaterdag in het „Gebouw" een voorstelling van „Een Walsdroom" geven. In „Diligentia" Zaterdag concert door mevrouw Voge 1—van Vladeracken (zang) en Willem Andriessen (piano). Door verbintenis elders kan het gezelschap van liet Théatre de 1'AIcazar de Bruxelles Vrijdag hier nog niet optreden, zoodat de voorstelling van „Le Secret de Polichinelle" niet zal doorgaan. Het gezelschap komt eerst op 21 Dec. in ons land cn zal dan dien dag le Rotterdam een voorstelling geven van „Vous n'avez rien a déclarer"; op 22 hier een van „Le coup de Jarnac" cn op den tweeden Kerstdag in het „Gebouw" een van „La Nuit de Noce". Specnhoff en Nap. de la Mar geven 22 December de laatste voorstelling in den Kunstkring.