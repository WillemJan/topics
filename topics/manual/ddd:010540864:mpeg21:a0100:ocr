GALA-CONCERT Heropening Muziek-Lyceum Een energieke nieuwe directie verwoest met één slag en derhalve ook zonder blikken of blozen, het mislukte concertzaal-product, dat we jarenlang in de Amsterdamsche villa-buurt des avonds in de donkerten hebben moeten opzoeken. Thans behoefde men niet meer op te zoeken, of te kijken welk rustiek . bruggetje ons langs een duisteren landweg zou voeren naar het lyceum, want reeds in de verte straalde het geheele gebouw in zijn eenigszins kronkelende villa-gedaante in het floodlicht. En dat licht zou ons den gansenen avond blijven bestralen want ook binnen was alles één lirht al licht. Te erg eigenlijk! De room-kleurige tint met goud afgezet, de sterke electrische weerschijn-lampen geven nu iets hards en jagen de sfeer zelfs uit de kleinste hoekjes en gaatjes. Men is nu weer in een ander uiterste vervallen, doch dat kan nog gemodereerd worden. Wanneer men het onbevoelbare bijna-wit van de zaal aanziet, begrypt men de wijsheid van de rococokunstenaars, dfe de noodzakelijkheid gevoelden om in deze lichte tinten de speelsche versieringen aan te brengen, waarvan hun verfijnd vernuft het geheim bezat. En ook de acoustiek is „afdoende geregeld"! Even duidelijk als het aspect werd voor de oogen, even meedoogenloos duidelijk werd de acoustiek voor het oor. Men zal hier nu even nauwkeurig zijn klank moeten bepalen als in de kleine zaal van het Concertgebouw, maar dan heeft deze toch nog dat kleine tikje galm, wat zijn eigenaardige bekoring uitoefent. En om de zaal te presenteeren had de directie niemand meer of minder uitgenoodigd dan Jo Vincent, Willem Andriessen, Andries Roodenburg'en Felix de Nobel. Zoo kon men zang, piano en viool in de nieuwe omgeving beluisteren, en wei beoefend door onze eerste kunstenaars. Goede wijn behoeft geen krans. Zoo heeft de kranige nieuwe directie niets dan succes geoogst met dit eerste concert, te meer, daar de als „gala" aangekondigde avond ook als zoodanig geheel geslaagd was. ledereen verscheen inderdaad in gala, en men weet, dat het Amsterdamsche volkje soms op een eigenaardige manier rond kan springen met verzoeken om in avondkleeding te verschijnen! Alles bij elkaar herkende men de concertzaal van het Muziek-lyceum dus niet meer terug en iedereen zal dezen nieuwen aanpak gaarne alle succes gunnen, dat ervan verwacht wordt. THEO V. d. BIJL Mevr. Jo Vincent zal Vrijdag a.s. in de Engelsche kerk een Concert geven m.m.v. Anth. v. d. Horst.