Herman Leijdensdorff gehuldigd (Van onze muziekredacteur) Dat de violist Herman Leijdensdorff vele vrienden en bewonderaars heeft, bewees wel Amsterdams feestelijk met bloemen versierde, volle Bachzaal waar men Zaterdagmiddag deze zestigjarige, die tevens dertig jaar hoofdleraar aan het hoofdstedelijk Conservatorium is, hartelijk heeft gehuldigd. Aan de huldiging ging — hoe kon het anders — een kort concert vooraf: de jubilaris speelde met zijn oud-leerling Dick de Reus het dubbelconcert van Bach, daarin terzijde gestaan door het leerllngenorkest o.i.v. Felix Hupka. Een grote verrassing was Haydn's kwartet in Es, door een ensemble uit Leijdensdorffs kwartetklasse uitgevoerd. En tot slot trad de zestigjarige („Ik voel me dertig", zei hy zelf) voor het voetlicht om stukken van Tartlni en Saint-Saëns te spelen, begeleid door Paul Frenkel. De traditionele rij sprekers werd geopend door de schilder Gerard van Vliet die namens het huldigingscomité de (gebrulkeiy ke) enveloppe-met-lnhoud overhandigde, en bovendien een album met de handtekeningen der schenkers aanbood. Vervolgens werd het woord gevoerd door o.a. Willem Andriessen (vooral als collega), Dick de Reus (als oud-leerllng), de heren Diemer Koel (voorzitter van het Conservatorium), Polak (namens het Amsterdams Studenten Corps)) en Smit, die de''legpenning van de Ver. tot Bevordering van het Vreemdelingenverkeer overhandigde. De jubilaris dankte daarna, en sprak (ontroerd) töt de vele aanwezigen, onder wie burgemeester d'Ailly, wethouder De Roos, prof Donkersloot, Herman Schey, Berthe Seroen, Paul Huf, Jelle Troelstra en talloze andere kunstbroeders.