Rudolf Mengelberg 60 jaar (Van een speciale verslaggever) Op 2 Februari 1.1 zal dr. Rudolf Mengelberg, directeur van de N.V. Het Concertgebouw, zestig jaar worden. HU werd geboren in Krefeld en studeerde in Genéve, Leipzig, Miinehen en Bonn. In 1913 vestigde hij zich in Amsterdam en kreeg in 1917 de programmaleiding van het Concertgebouw. Acht Jaar later kreeg hy de volledige artistieke leiding, in 1936 werd hU algemeen directeur. Men hoopt met zijn zestigste verjaardag tevens dr. Mengelberg's 35-jarig leiderschap van het Concertgebouw te herdenken. Er heeft zich een Huldigingscomité gevormd, dat gepresideerd wordt door de secretaris-generaal van het Ministerie van O: K. en W. mr. H. J. Reinink, en waarin o.a. zitting hebben Willem Andriessen. prof. dr. K. Ph. Bernet Kempers, mr. S A. M. Bottenheim tn P. Tiggers. Dit comité stelt zich voor twee concerten te organiseren. Op Zaterdag 2 Februari zal een gala-feestconcert in de Grote Zaal van het Concertgebouw plaats vinden, waaraan medewerken Jo Vincent, Corry Bijster. Laurens Bogtman. Johan Schmitz, het Toonkunstkoor en het Concertgebouworkest onder directie van Rafaël Kubelik, (de vaste plaatsvervanger van Eduard van Beinum. die nu in Engeland vertoeft). Van Rudolf Mengelberg zullen dan uitgevoerd worden het Salve Regina. de Missa pro Pace, Victimae Paschali Laudes, de Ballade van den Boer en de Hymne op Amstelredam. Na het concert volgen huldiging van de jubilaris en een receptie. Als initiatiefneemster van de huldiging geeft de Nederlandse Vereniging ..Concertgebouwvrienden" op Woensdag 30 Januari een feestconcert in de Kleine Zaal. waarbij liederen van Rudolf Mengelberg door Jo Vincent. Roos Boelsma en Laurens Bogtman gezongen worden met Fclix de Nobel aan de vleugel. Desgevraagd heeft de jubilaris de wens geuit, dat allen die hem hulde willen brengen mogen bijdragen aan een op te richten fonds ten bate van oud-leden van orkest en personeel van het Concertgebouw, van wie een aantal, door de stijgende kosten van levensonderhoud. in zeer moeilijke omstandigheden verkeert. Het Huidigingscomité wil dit noemen het Rudolf Mengelberg Fonds, en deelt mede dat de baten van de twee geplande concerten, waaraan alle uitvoerenden belangeloos medewerken, geheel ten goede zullen komen aan dit fonds. Op deze persbijeenkomst, waarin deze plannen werden ontvouwd, werd een telegram voorgelezen van Yehudi Menuhin, waarin de grote violist duizend gulden toezegde voor het beoogde doel. Voorts zijn brieven en telegrammen binnengekomen van Enrico Mainardi, Stcfan Askenase. Wilhelm Furtwangler, Pierre Bernac, Monique Haas, Darius Milhaud, Ernest Ansermet, Lconard Bernstein, Pablo Casals, Benjamin Britten, José Iturbi, Issav Dobrowen. Pierre Monteux, Charles Pansera. Leopold Stokowski, Bruno Walter, Jacques Thibaud en nog vele andere binnen- en buitenlandse musici. En ook velen van hen hebben al hun bijdrage gestort op de rekening van de penningmeester van het Huldigingscomité bij de heren H. Oyens & Zonen, Keizersgracht, Amsterdam, postgiro 5324. Allen die het Concertgebouw en zijn artistieke en andere employé's een goed hart toedragen mogen dit voorbeeld volgen.