VIER zoons van Jan Zwart geven samen concert (Van een onzer verslaggevers) De vier zoons van de overleden organist Jan Zwart geven morgen een orgelconcert op het fraaie orgel van de ~Broeder-kerk" te Kampen. Uiteraard vermeldt het programma, dat om 8 uur aanvangt, werken van hun vader, o.a. de Toccata over psalm 146, maar ook werken van Joh. Sebastian Bach, Mendelssohn, eigen composities over verschillende psalmen en of geestelijke liederen. Zij treden in de Kamper kerk op als besluit van de door Willem Hendrik Zwart gegeven serie concerten. Het is in de muziekhistorie nog nimmer voorgekomen, dat vier zonen het werk van hun vader voortzetten. Had de grote Leipziger cantor, Johann Sebastian Bach drie zonen van grote muzikaliteit, Jan Zwart, een der grootmeesters uit de Nederlandse orgelwereld, kreeg in zijn zonen Dirk, Piet, Jaap en Willem-Hendrik vier erfgenamen van zijn werkzaamheden. Het door Jan Zwart begonnen werk, zowel compositorisch, als uitvoerend kunstenaar, als muziek-historisch wordt door deze zonen bewust voortgezet. Dirk Jansz. is thans organist der Gereformeerde Kerk (vrijgemaakt) te Rotterdam, die onlangs zijn zilveren jubileum als organist heeft gevierd. Piet is bekend als cantor van de Geref. Burgwalkerk in Kampen en Jaap is organist der Geref. Kerk (vrijgemaakt) te Amersfoort.