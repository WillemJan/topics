Berthe Seroen werd gehuldigd r\E huldiging van onze grote liederenzangeres Berthe Seroen, Maandagavond in de Bachzaal te Amsterdam, is voor deze unieke kunstenares een veelzeggend getuigenis geworden. Na het concert, door haar leerlingen gegeven, betrad mevrouw Seroen zelf het met bloemen versierde podium om daar het middelpunt te worden van aller verering en dankbaarheid. Allereerst sprak burgemeester d'Ailly, die, vergezeld van wethouder De Roos, namens het gemeentebestuur en de stad Amsterdam mevrouw Seroen in welgekozen woorden dank bracht voor het vele dat zij als kunstenares en t>aedadoge voor het Nederlandse en speciaal het Amsterdamse kunstleven steeds is geweest. Vervolgene sprak mr. A. van Doorninck namens het huldigingscomité en het bestuur van het Amsterdamse conservatorium, herinneringen ophalend uit de tijd., dat mevrouw Seroen met Evert Cornelis onvergetelijk pionierswerk verrichtte voor een toen nieuwe kunst. Bijzonder warm waren de woorden van dank en hulde uitgesproken door Willem Andriessen. Na_r_ems de leraressen en leraren voerde nog de heer H. Leydensdorff het woord, en een jonge generatie had op treffende wijze haar tolk in de senaat van het Amsterdamse studentencorps. • De rij werd op genoeglijke wijze gesloten door de 77-jarige Chris de Vos, die aardige herinneringen ophaalde uit de tijd dat Berthe Seroen en hij aan de Vlaamse ot>era waren verbonden en samen naar Nederland de wijk namen. Het concert -was geopend met de Brabanqon-i-e en het Wilhelmus. In de pauze maakte een lange rij vrienden en vereerders gebruik van de gelegenheid Berthe Seroen te complimenteren.