Bevrijdings-Coneert Dirk Jansz. Zwart. De Oosizijder Kerk stampvol, Wij herinneren ons niet de Oostzijder kerk zóó vol gezien te hebben als Dinsdagavond, toen Dirk Jansz. Zwart er zijn aangekondigde bevrijdings-concert gaf. Reeds waren alle kaarten verkocht en stond men tegen de muren in het gebouw en nog stonden rijen belangstellenden buiten te wachten, om een plaats te veroveren. En de vele honderden zijn dankbaar huiswaarts gegaan, want dit was een concert, waarin werkelijk de vreugde en dankbaarheid voor onze verlossing uit nood en doodangst tot uiting kwam. Begonnen werd met een fantasie van Jan Zwart op drie liederen uit Valerius Gedenckklank, waarbij de toehoorders gelegenheid werd geboden aan het slot mede te zingen. Hieraan werd met groote geestdrift voldaan. Het programma bevatte verder een Allegro (in D) van Handel, een variatie op het Engelsche volkslied van Rinck en een prachtig Allegro cantabile en Toccata (uit Symphonie V) van Widor. Vooral het laatste wekte onze diepe bewondering op, want vanaf de eerste maat tot aan het geweldig fortissimo aan het slot speelde de heer Zwart met een geestdrift en wijding, dat men de spanning op veler gelaat kon lezen. Na het Passacaglia van Andriessen en een Variatie over Vaderlandsche liederen van Jan Zwart, werd aan het slot door de groote menigte staande het Wilhelmus gezongen en werd bij het uiteen gaan gecollecteerd voor de gevallenen in oorlog en terreur. Het was een mooie avond. K.