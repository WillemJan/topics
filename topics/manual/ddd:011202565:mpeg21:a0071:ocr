Willem Andriessen 65 jaar Een kunstenaar die de muziek hartelijk, eerlijk en onopgesmukt bemint Minnaar van het mooi gevoelsmoment De oudere muziekliefhebbers zullen zich nog de lang vervlogen periode van ons muziekleven herinneren, waarin er feitelijk slechts twee prominente pianisten in Nederland bestonden: de ene was Dirk Schafer, de andere was Willem Andriessen. Het was in de eerste helft der twintiger jaren, en Willem Andriessen was derhalve een eindje in de dertig. In . die tijd was het nog. gewoonte, dat musici van betekenis zich geregeld , enige malen per seizoen in de kleine zaal lieten horen. Tegenwoordig is dit in vele gevallen een te ondankbare onderneming. Maar in die tijd gaf Dirk Schafer drie piano-avonden gedurende het seizoen in de kleine zaal, en Willem Andriessen gaf er ook drie. Dat kon hij zich toen al veroorloven. Schafer was een gevestigde grootheid van een oudere generatie, maar de jonge hoop van het pianistische vaderland was Willem Andriessen. Morgen wordt Willem Andriessen vijfenzestig jaar en er zijn vele opmerkelijke pianisten in Nederland opgestaan, doch Andriessen wordt algemeen erkend als de „primus inter pares". De belofte van toen heeft hij rijkelijk ingelost. Hu is een uitmuntend pianist, die in uiterst actieve leven drommen toegege wijde toehoorden gekregen heeft, mensen die onder zijn leiding de schoonheden van het domein der muziek gaan verkennen, wanneer hij zijn pianoavonden geeft. Geen virtuoos in de eerste plaats, geen man die epateert door geweldige technische knndipheden, maar een kunstenaar die de muziek hartelijk, eerlijk en onopgesmukt bemint. Hij is niet gevoelig voor de romantiek van een duivels virtuozendom. De techniek is l>ü hem altüd ondergeschikt gebleven aan de inhoud der muziek. Hij gaat doodbedaard achter zijn Bechstein zitten en speelt zijn stukken — hij kent een enorm repertoire — en zijn toehoorders gaan met hem mee met gevoelens van diepe vertrouwdheid. Dit vertrouwen ontstaat, omdat Andriessen Beethoven en Chopin en Brahms net zo weet te spelen als de eenvoudige liefhebbers ze zouden willen spelen. Zo simpel en klaar verstaat de liefhebber hen thuis achter zijn eigen piano. Dat zijn de beelden, die h(j zich vormt maar natuurlijk nooit geheel kan realiseren, omdat hij daarvoor niet voldoende kennis van het pianospel bezit. t Willem Andriessen voltooit dit beeld voor hem Hij is het complement van die liefhebber, die toch maar de ruggegraat van het hele muziekleven is, hij is de liefhebber zelf, de minnaar van het mooie, eerlijke gevoelsmoment in de muziek. En omdat hij zo verstaat wat de gemiddelde mens in de muziek zoekt, daarom doet hij zijn toehoorders het meeste plezier, als hij een concert met toelichting geefl, want Andriessen is een uitmuntend paeda- Roog. Tientallen jaren heeft hij het leraarsambt beoefend. Vroeger als hoofdleraar voor piano aan het Kon. Conservatorium te Den Haag, thans alweer lang als directeur van het Amsterdamse Conservatorium. Daarbij komt natuurlijk ook zijn derde eigenschap voor de dag: de organisator. Willem Andriesscn is geen onpractisch artist. Hij is heel simpel een pianist, zoals een ander boekverkoper of fabrikant kan zijn. Hij maakt er ook waarlijk geen drukte van. Hij stelt zich niet aan. Hij loopt niet met hoofd In de wolken. Hij leidt de gehele dag een groot en druk Conservatorium met alle besognes van leerlingen en leraren, die daarbij komen kijken, neemt examens af, geeft les, en gaat 's avonds uit pianospelen. Dit alles mitsgaders componeren heeft Willem Andriesscn nu zijn levenlang gedaan, maar op zijn composities heeft hij zich nooit laten voorstaan. Stilaan door de jaren heen is hij gerijpt tot het meesterschap. Een onafscheidelijke figuur van het Nederlandse muziekleven. Een benijdenswaardig evenwichtig en zonnig mens. L. H. Willem Andriessen