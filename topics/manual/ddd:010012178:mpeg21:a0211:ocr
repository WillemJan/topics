EEN INTERVIEW MET PETER VAN ANROOY. In Symphonia van 15 Mei 1.1. schrijft Willy d'Ablaing over Het zilveren feest van het Residentie-Orkest en vertelt daarbij een en ander van een interview, dat hij had met Pct^r van Anrooy. Toen hij dezen vroeg naar zijn mooiste herinneringen uit zijn loopbaan als dirigent van dit orkest, antwoordde hij: „Wel, die heb ik er zoo vele. Telkens bijv. wanneer er werd samengewerkt met een heel bijzonder solist. Zoo heb ik ze aan Schafers vertolking van het B-dur concert van Brahms, aan Myra Hess, Carl Flesch, Willem Andriessen, dan aan onze uitvoeringen te Parijs, aan die van Bcethovens Negende, Mahlers Tweede en Derde, de wijze waarop we den Psalmus Hungaricus konden maken, aan het concert te Amsterdam gegeven, waar de Vierde Symphonie van Mahler werd uitgevoerd. Maar ook dikwijls aan mooie concerten, waarop niets buitengewoons geschiedde, maar die me toch een gelukkige herinnering achter hebben gelaten." Als bewijs, hoe Van Anrooy steeds op de bres heeft gestaan voor goede kunst van eigen bodem, wijst Willy d'Ablaing op uitvoeringen van composities van dr. Joh. Wagenaar, Alphonse Diepenbrock, Koeberg, Von Brucken Foek, van Gilse, van Goudoever, Willem Landré, Alex Voormolen, Leo Ruygrok, Julius Röntgen, Hendrik Andriessen, van den Sigtoi'horst Meyer. Marius Kerrebijn, Dirk Schalei» Emile Enthoven.